{
  "header": "<h1>תהילים פרק לב</h1>",
  "verses": [
    "<b>א</b>",
    " לְדָוִ֗ד מַ֫שְׂכִּ֥יל &nbsp;&nbsp; אַשְׁרֵ֥י נְֽשׂוּי־פֶּ֗שַׁע כְּס֣וּי חֲטָאָֽה׃",
    "<br>",
    "<a name=\"2\"> </a>",
    "<b>ב</b>",
    " אַ֥שְֽׁרֵי אָדָ֗ם לֹ֤א יַחְשֹׁ֬ב יְהוָ֣ה ל֣וֹ עָוֺ֑ן &nbsp;&nbsp; וְאֵ֖ין בְּרוּח֣וֹ רְמִיָּֽה׃",
    "<br>",
    "<a name=\"3\"> </a>",
    "<b>ג</b>",
    " כִּֽי־הֶ֭חֱרַשְׁתִּי בָּל֣וּ עֲצָמָ֑י &nbsp;&nbsp; בְּ֝שַֽׁאֲגָתִ֗י כָּל־הַיּֽוֹם׃",
    "<br>",
    "<a name=\"4\"> </a>",
    "<b>ד</b>",
    " כִּ֤י&nbsp;׀ יוֹמָ֣ם וָלַיְלָה֮ &nbsp;&nbsp; תִּכְבַּ֥ד עָלַ֗י יָ֫דֶ֥ךָ",
    "<br>",
    "נֶהְפַּ֥ךְ לְשַׁדִּ֑י &nbsp;&nbsp; בְּחַרְבֹ֖נֵי קַ֣יִץ סֶֽלָה׃",
    "<br>",
    "<a name=\"5\"> </a>",
    "<b>ה</b>",
    " חַטָּאתִ֨י אוֹדִ֪יעֲךָ֡ &nbsp;&nbsp; וַֽעֲ֘וֺנִ֤י לֹֽא־כִסִּ֗יתִי ",
    "<br>",
    "אָמַ֗רְתִּי &nbsp;&nbsp; אוֹדֶ֤ה עֲלֵ֣י פְ֭שָׁעַי לַֽיהוָ֑ה",
    "<br>",
    "וְאַתָּ֨ה נָ֘שָׂ֤אתָ עֲוֺ֖ן חַטָּאתִ֣י &nbsp;&nbsp; סֶֽלָה׃",
    "<br>",
    "<a name=\"6\"> </a>",
    "<b>ו</b>",
    " עַל־זֹ֡את יִתְפַּלֵּ֬ל כָּל־חָסִ֨יד&nbsp;׀ אֵלֶיךָ֮ &nbsp;&nbsp; לְעֵ֪ת מְ֫צֹ֥א",
    "<br>",
    "רַ֗ק לְ֭שֵׁטֶף מַ֣יִם רַבִּ֑ים &nbsp;&nbsp; אֵ֝לָ֗יו לֹ֣א יַגִּֽיעוּ׃",
    "<br>",
    "<a name=\"7\"> </a>",
    "<b>ז</b>",
    " אַתָּ֤ה&nbsp;׀ סֵ֥תֶר לִי֮ &nbsp;&nbsp; מִצַּ֪ר תִּ֫צְּרֵ֥נִי",
    "<br>",
    "רָנֵּ֥י פַלֵּ֑ט &nbsp;&nbsp; תְּס֖וֹבְבֵ֣נִי סֶֽלָה׃",
    "<br>",
    "<a name=\"8\"> </a>",
    "<b>ח</b>",
    " אַשְׂכִּֽילְךָ֨&nbsp;׀ וְֽאוֹרְךָ֗ בְּדֶֽרֶךְ־ז֥וּ תֵלֵ֑ךְ &nbsp;&nbsp; אִֽיעֲצָ֖ה עָלֶ֣יךָ עֵינִֽי׃",
    "<br>",
    "<a name=\"9\"> </a>",
    "<b>ט</b>",
    " אַל־תִּֽהְי֤וּ&nbsp;׀ כְּס֥וּס כְּפֶרֶד֮ &nbsp;&nbsp; אֵ֤ין הָ֫בִ֥ין",
    "<br>",
    "בְּמֶֽתֶג־וָרֶ֣סֶן עֶדְי֣וֹ לִבְל֑וֹם &nbsp;&nbsp; בַּ֝֗ל קְרֹ֣ב אֵלֶֽיךָ׃",
    "<br>",
    "<a name=\"10\"> </a>",
    "<b>י</b>",
    " רַבִּ֥ים מַכְאוֹבִ֗ים לָרָ֫שָׁ֥ע &nbsp;&nbsp; וְהַבּוֹטֵ֥חַ בַּֽיהוָ֑ה חֶ֝֗סֶד יְסֽוֹבְבֶֽנּוּ׃",
    "<br>",
    "<a name=\"11\"> </a>",
    "<b>יא</b>",
    " שִׂמְח֬וּ בַֽיהוָ֣ה וְ֭גִילוּ צַדִּיקִ֑ים &nbsp;&nbsp; וְ֝הַרְנִ֗ינוּ כָּל־יִשְׁרֵי־לֵֽב׃"
  ],
  "lines": [
    {
      "verse": "א",
      "text": "לְדָוִ֗ד מַ֫שְׂכִּ֥יל אַשְׁרֵ֥י נְֽשׂוּי־פֶּ֗שַׁע כְּס֣וּי חֲטָאָֽה"
    },
    {
      "verse": "ב",
      "text": "אַ֥שְֽׁרֵי אָדָ֗ם לֹ֤א יַחְשֹׁ֬ב יְהוָ֣ה ל֣וֹ עָוֺ֑ן וְאֵ֖ין בְּרוּח֣וֹ רְמִיָּֽה"
    },
    {
      "verse": "ג",
      "text": "כִּֽי־הֶ֭חֱרַשְׁתִּי בָּל֣וּ עֲצָמָ֑י בְּ֝שַֽׁאֲגָתִ֗י כָּל־הַיּֽוֹם"
    },
    {
      "verse": "ד",
      "text": "כִּ֤י ׀ יוֹמָ֣ם וָלַיְלָה֮ תִּכְבַּ֥ד עָלַ֗י יָ֫דֶ֥ךָ נֶהְפַּ֥ךְ לְשַׁדִּ֑י בְּחַרְבֹ֖נֵי קַ֣יִץ סֶֽלָה"
    },
    {
      "verse": "ה",
      "text": "חַטָּאתִ֨י אוֹדִ֪יעֲךָ֡ וַֽעֲ֘וֺנִ֤י לֹֽא־כִסִּ֗יתִי אָמַ֗רְתִּי אוֹדֶ֤ה עֲלֵ֣י פְ֭שָׁעַי לַֽיהוָ֑ה וְאַתָּ֨ה נָ֘שָׂ֤אתָ עֲוֺ֖ן חַטָּאתִ֣י סֶֽלָה"
    },
    {
      "verse": "ו",
      "text": "עַל־זֹ֡את יִתְפַּלֵּ֬ל כָּל־חָסִ֨יד ׀ אֵלֶיךָ֮ לְעֵ֪ת מְ֫צֹ֥א רַ֗ק לְ֭שֵׁטֶף מַ֣יִם רַבִּ֑ים אֵ֝לָ֗יו לֹ֣א יַגִּֽיעוּ"
    },
    {
      "verse": "ז",
      "text": "אַתָּ֤ה ׀ סֵ֥תֶר לִי֮ מִצַּ֪ר תִּ֫צְּרֵ֥נִי רָנֵּ֥י פַלֵּ֑ט תְּס֖וֹבְבֵ֣נִי סֶֽלָה"
    },
    {
      "verse": "ח",
      "text": "אַשְׂכִּֽילְךָ֨ ׀ וְֽאוֹרְךָ֗ בְּדֶֽרֶךְ־ז֥וּ תֵלֵ֑ךְ אִֽיעֲצָ֖ה עָלֶ֣יךָ עֵינִֽי"
    },
    {
      "verse": "ט",
      "text": "אַל־תִּֽהְי֤וּ ׀ כְּס֥וּס כְּפֶרֶד֮ אֵ֤ין הָ֫בִ֥ין בְּמֶֽתֶג־וָרֶ֣סֶן עֶדְי֣וֹ לִבְל֑וֹם בַּ֝֗ל קְרֹ֣ב אֵלֶֽיךָ"
    },
    {
      "verse": "י",
      "text": "רַבִּ֥ים מַכְאוֹבִ֗ים לָרָ֫שָׁ֥ע וְהַבּוֹטֵ֥חַ בַּֽיהוָ֑ה חֶ֝֗סֶד יְסֽוֹבְבֶֽנּוּ"
    },
    {
      "verse": "יא",
      "text": "שִׂמְח֬וּ בַֽיהוָ֣ה וְ֭גִילוּ צַדִּיקִ֑ים וְ֝הַרְנִ֗ינוּ כָּל־יִשְׁרֵי־לֵֽב"
    }
  ],
  "perk": "לב"
}