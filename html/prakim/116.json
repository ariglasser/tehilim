{
  "header": "<h1>תהילים פרק קטז</h1>",
  "verses": [
    "<b>א</b>",
    " אָ֭הַבְתִּי כִּֽי־יִשְׁמַ֥ע&nbsp;׀ יְהוָ֑ה &nbsp;&nbsp; אֶת־ק֝וֹלִ֗י תַּֽחֲנוּנָֽי׃",
    "<br>",
    "<a name=\"2\"> </a>",
    "<b>ב</b>",
    " כִּֽי־הִטָּ֣ה אָזְנ֣וֹ לִ֑י &nbsp;&nbsp; וּבְיָמַ֥י אֶקְרָֽא׃",
    "<br>",
    "<a name=\"3\"> </a>",
    "<b>ג</b>",
    " אֲפָפ֤וּנִי&nbsp;׀ חֶבְלֵי־מָ֗וֶת וּמְצָרֵ֣י שְׁא֣וֹל מְצָא֑וּנִי &nbsp;&nbsp; צָרָ֖ה וְיָג֣וֹן אֶמְצָֽא׃",
    "<br>",
    "<a name=\"4\"> </a>",
    "<b>ד</b>",
    " וּבְשֵֽׁם־יְהוָ֥ה אֶקְרָ֑א &nbsp;&nbsp; אָנָּ֥ה יְ֝הוָ֗ה מַלְּטָ֥ה נַפְשִֽׁי׃",
    "<br>",
    "<a name=\"5\"> </a>",
    "<b>ה</b>",
    " חַנּ֣וּן יְהוָ֣ה וְצַדִּ֑יק &nbsp;&nbsp; וֵ֖אלֹהֵ֣ינוּ מְרַחֵֽם׃",
    "<br>",
    "<a name=\"6\"> </a>",
    "<b>ו</b>",
    " שֹׁמֵ֣ר פְּתָאיִ֣ם יְהוָ֑ה &nbsp;&nbsp; דַּ֝לֹּתִ֗י וְלִ֣י יְהוֹשִֽׁיעַ׃",
    "<br>",
    "<a name=\"7\"> </a>",
    "<b>ז</b>",
    " שׁוּבִ֣י נַ֭פְשִׁי לִמְנוּחָ֑יְכִי &nbsp;&nbsp; כִּֽי־יְ֝הוָ֗ה גָּמַ֥ל עָלָֽיְכִי׃",
    "<br>",
    "<a name=\"8\"> </a>",
    "<b>ח</b>",
    " כִּ֤י חִלַּ֥צְתָּ נַפְשִׁ֗י מִ֫מָּ֥וֶת &nbsp;&nbsp; אֶת־עֵינִ֥י מִן־דִּמְעָ֑ה אֶת־רַגְלִ֥י מִדֶּֽחִי׃",
    "<br>",
    "<a name=\"9\"> </a>",
    "<b>ט</b>",
    " אֶ֭תְהַלֵּךְ לִפְנֵ֣י יְהוָ֑ה &nbsp;&nbsp; בְּ֝אַרְצ֗וֹת הַֽחַיִּֽים׃",
    "<br>",
    "<a name=\"10\"> </a>",
    "<b>י</b>",
    " הֶֽ֭אֱמַנְתִּי כִּ֣י אֲדַבֵּ֑ר &nbsp;&nbsp; אֲ֝נִ֗י עָנִ֥יתִי מְאֹֽד׃",
    "<br>",
    "<a name=\"11\"> </a>",
    "<b>יא</b>",
    " אֲ֭נִי אָמַ֣רְתִּי בְחָפְזִ֑י &nbsp;&nbsp; כָּֽל־הָאָדָ֥ם כֹּזֵֽב׃",
    "<br>",
    "<a name=\"12\"> </a>",
    "<b>יב</b>",
    " מָֽה־אָשִׁ֥יב לַֽיהוָ֑ה &nbsp;&nbsp; כָּֽל־תַּגְמוּל֥וֹהִי עָלָֽי׃",
    "<br>",
    "<a name=\"13\"> </a>",
    "<b>יג</b>",
    " כּוֹס־יְשׁוּע֥וֹת אֶשָּׂ֑א &nbsp;&nbsp; וּבְשֵׁ֖ם יְהוָ֣ה אֶקְרָֽא׃",
    "<br>",
    "<a name=\"14\"> </a>",
    "<b>יד</b>",
    " נְ֭דָרַי לַֽיהוָ֣ה אֲשַׁלֵּ֑ם &nbsp;&nbsp; נֶגְדָה־נָּ֝֗א לְכָל־עַמּֽוֹ׃",
    "<br>",
    "<a name=\"15\"> </a>",
    "<b>טו</b>",
    " יָ֭קָר בְּעֵינֵ֣י יְהוָ֑ה &nbsp;&nbsp; הַ֝מָּ֗וְתָה לַֽחֲסִידָֽיו׃",
    "<br>",
    "<a name=\"16\"> </a>",
    "<b>טז</b>",
    " אָנָּ֣ה יְהוָה֮ &nbsp;&nbsp; כִּֽי־אֲנִ֪י עַ֫בְדֶּ֥ךָ",
    "<br>",
    "אֲֽנִי־עַ֭בְדְּךָ בֶּן־אֲמָתֶ֑ךָ &nbsp;&nbsp; פִּ֝תַּ֗חְתָּ לְמֽוֹסֵרָֽי׃",
    "<br>",
    "<a name=\"17\"> </a>",
    "<b>יז</b>",
    " לְֽךָ־אֶ֭זְבַּח זֶ֣בַח תּוֹדָ֑ה &nbsp;&nbsp; וּבְשֵׁ֖ם יְהוָ֣ה אֶקְרָֽא׃",
    "<br>",
    "<a name=\"18\"> </a>",
    "<b>יח</b>",
    " נְ֭דָרַי לַֽיהוָ֣ה אֲשַׁלֵּ֑ם &nbsp;&nbsp; נֶגְדָה־נָּ֝֗א לְכָל־עַמּֽוֹ׃",
    "<br>",
    "<a name=\"19\"> </a>",
    "<b>יט</b>",
    " בְּחַצְר֤וֹת&nbsp;׀ בֵּ֤ית יְהוָ֗ה &nbsp;&nbsp; בְּֽת֘וֹכֵ֤כִי יְֽרוּשָׁלִָ֗ם",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "אָ֭הַבְתִּי כִּֽי־יִשְׁמַ֥ע ׀ יְהוָ֑ה אֶת־ק֝וֹלִ֗י תַּֽחֲנוּנָֽי"
    },
    {
      "verse": "ב",
      "text": "כִּֽי־הִטָּ֣ה אָזְנ֣וֹ לִ֑י וּבְיָמַ֥י אֶקְרָֽא"
    },
    {
      "verse": "ג",
      "text": "אֲפָפ֤וּנִי ׀ חֶבְלֵי־מָ֗וֶת וּמְצָרֵ֣י שְׁא֣וֹל מְצָא֑וּנִי צָרָ֖ה וְיָג֣וֹן אֶמְצָֽא"
    },
    {
      "verse": "ד",
      "text": "וּבְשֵֽׁם־יְהוָ֥ה אֶקְרָ֑א אָנָּ֥ה יְ֝הוָ֗ה מַלְּטָ֥ה נַפְשִֽׁי"
    },
    {
      "verse": "ה",
      "text": "חַנּ֣וּן יְהוָ֣ה וְצַדִּ֑יק וֵ֖אלֹהֵ֣ינוּ מְרַחֵֽם"
    },
    {
      "verse": "ו",
      "text": "שֹׁמֵ֣ר פְּתָאיִ֣ם יְהוָ֑ה דַּ֝לֹּתִ֗י וְלִ֣י יְהוֹשִֽׁיעַ"
    },
    {
      "verse": "ז",
      "text": "שׁוּבִ֣י נַ֭פְשִׁי לִמְנוּחָ֑יְכִי כִּֽי־יְ֝הוָ֗ה גָּמַ֥ל עָלָֽיְכִי"
    },
    {
      "verse": "ח",
      "text": "כִּ֤י חִלַּ֥צְתָּ נַפְשִׁ֗י מִ֫מָּ֥וֶת אֶת־עֵינִ֥י מִן־דִּמְעָ֑ה אֶת־רַגְלִ֥י מִדֶּֽחִי"
    },
    {
      "verse": "ט",
      "text": "אֶ֭תְהַלֵּךְ לִפְנֵ֣י יְהוָ֑ה בְּ֝אַרְצ֗וֹת הַֽחַיִּֽים"
    },
    {
      "verse": "י",
      "text": "הֶֽ֭אֱמַנְתִּי כִּ֣י אֲדַבֵּ֑ר אֲ֝נִ֗י עָנִ֥יתִי מְאֹֽד"
    },
    {
      "verse": "יא",
      "text": "אֲ֭נִי אָמַ֣רְתִּי בְחָפְזִ֑י כָּֽל־הָאָדָ֥ם כֹּזֵֽב"
    },
    {
      "verse": "יב",
      "text": "מָֽה־אָשִׁ֥יב לַֽיהוָ֑ה כָּֽל־תַּגְמוּל֥וֹהִי עָלָֽי"
    },
    {
      "verse": "יג",
      "text": "כּוֹס־יְשׁוּע֥וֹת אֶשָּׂ֑א וּבְשֵׁ֖ם יְהוָ֣ה אֶקְרָֽא"
    },
    {
      "verse": "יד",
      "text": "נְ֭דָרַי לַֽיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ"
    },
    {
      "verse": "טו",
      "text": "יָ֭קָר בְּעֵינֵ֣י יְהוָ֑ה הַ֝מָּ֗וְתָה לַֽחֲסִידָֽיו"
    },
    {
      "verse": "טז",
      "text": "אָנָּ֣ה יְהוָה֮ כִּֽי־אֲנִ֪י עַ֫בְדֶּ֥ךָ אֲֽנִי־עַ֭בְדְּךָ בֶּן־אֲמָתֶ֑ךָ פִּ֝תַּ֗חְתָּ לְמֽוֹסֵרָֽי"
    },
    {
      "verse": "יז",
      "text": "לְֽךָ־אֶ֭זְבַּח זֶ֣בַח תּוֹדָ֑ה וּבְשֵׁ֖ם יְהוָ֣ה אֶקְרָֽא"
    },
    {
      "verse": "יח",
      "text": "נְ֭דָרַי לַֽיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ"
    },
    {
      "verse": "יט",
      "text": "בְּחַצְר֤וֹת ׀ בֵּ֤ית יְהוָ֗ה בְּֽת֘וֹכֵ֤כִי יְֽרוּשָׁלִָ֗ם הַֽלְלוּ־יָֽהּ"
    }
  ],
  "perk": "קטז"
}