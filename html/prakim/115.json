{
  "header": "<h1>תהילים פרק קטו</h1>",
  "verses": [
    "<b>א</b>",
    " לֹ֤א לָ֥נוּ יְהוָ֗ה לֹ֫א לָ֥נוּ &nbsp;&nbsp; כִּֽי־לְ֭שִׁמְךָ תֵּ֣ן כָּב֑וֹד עַל־חַ֝סְדְּךָ֗ עַל־אֲמִתֶּֽךָ׃",
    "<br>",
    "<a name=\"2\"> </a>",
    "<b>ב</b>",
    " לָ֭מָּה יֹֽאמְר֣וּ הַגּוֹיִ֑ם &nbsp;&nbsp; אַיֵּה־נָ֝֗א אֱלֹֽהֵיהֶֽם׃",
    "<br>",
    "<a name=\"3\"> </a>",
    "<b>ג</b>",
    " וֵֽאלֹהֵ֥ינוּ בַשָּׁמָ֑יִם &nbsp;&nbsp; כֹּ֖ל אֲשֶׁר־חָפֵ֣ץ עָשָֽׂה׃",
    "<br>",
    "<a name=\"4\"> </a>",
    "<b>ד</b>",
    " עֲֽ֭צַבֵּיהֶם כֶּ֣סֶף וְזָהָ֑ב &nbsp;&nbsp; מַֽ֝עֲשֵׂ֗ה יְדֵ֣י אָדָֽם׃",
    "<br>",
    "<a name=\"5\"> </a>",
    "<b>ה</b>",
    " פֶּֽה־לָ֭הֶם וְלֹ֣א יְדַבֵּ֑רוּ &nbsp;&nbsp; עֵינַ֥יִם לָ֝הֶ֗ם וְלֹ֣א יִרְאֽוּ׃",
    "<br>",
    "<a name=\"6\"> </a>",
    "<b>ו</b>",
    " אָזְנַ֣יִם לָ֭הֶם וְלֹ֣א יִשְׁמָ֑עוּ &nbsp;&nbsp; אַ֥ף לָ֝הֶ֗ם וְלֹ֣א יְרִיחֽוּן׃",
    "<br>",
    "<a name=\"7\"> </a>",
    "<b>ז</b>",
    " יְדֵיהֶ֤ם&nbsp;׀ וְלֹ֬א יְמִישׁ֗וּן רַ֭גְלֵיהֶם וְלֹ֣א יְהַלֵּ֑כוּ &nbsp;&nbsp; לֹֽא־יֶ֝הְגּ֗וּ בִּגְרוֹנָֽם׃",
    "<br>",
    "<a name=\"8\"> </a>",
    "<b>ח</b>",
    " כְּ֭מוֹהֶם יִֽהְי֣וּ עֹֽשֵׂיהֶ֑ם &nbsp;&nbsp; כֹּ֖ל אֲשֶׁר־בֹּטֵ֣חַ בָּהֶֽם׃",
    "<br>",
    "<a name=\"9\"> </a>",
    "<b>ט</b>",
    " יִ֭שְׂרָאֵל בְּטַ֣ח בַּֽיהוָ֑ה &nbsp;&nbsp; עֶזְרָ֖ם וּמָֽגִנָּ֣ם הֽוּא׃",
    "<br>",
    "<a name=\"10\"> </a>",
    "<b>י</b>",
    " בֵּ֣ית אַֽ֭הֲרֹן בִּטְח֣וּ בַֽיהוָ֑ה &nbsp;&nbsp; עֶזְרָ֖ם וּמָֽגִנָּ֣ם הֽוּא׃",
    "<br>",
    "<a name=\"11\"> </a>",
    "<b>יא</b>",
    " יִרְאֵ֣י יְ֭הוָה בִּטְח֣וּ בַֽיהוָ֑ה &nbsp;&nbsp; עֶזְרָ֖ם וּמָֽגִנָּ֣ם הֽוּא׃",
    "<br>",
    "<a name=\"12\"> </a>",
    "<b>יב</b>",
    " יְהוָה֮ &nbsp;&nbsp; זְכָרָ֪נוּ יְבָ֫רֵ֥ךְ",
    "<br>",
    "יְ֭בָרֵךְ אֶת־בֵּ֣ית יִשְׂרָאֵ֑ל &nbsp;&nbsp; יְ֝בָרֵ֗ךְ אֶת־בֵּ֥ית אַֽהֲרֹֽן׃",
    "<br>",
    "<a name=\"13\"> </a>",
    "<b>יג</b>",
    " יְ֭בָרֵךְ יִרְאֵ֣י יְהוָ֑ה &nbsp;&nbsp; הַ֝קְּטַנִּ֗ים עִם־הַגְּדֹלִֽים׃",
    "<br>",
    "<a name=\"14\"> </a>",
    "<b>יד</b>",
    " יֹסֵ֣ף יְהוָ֣ה עֲלֵיכֶ֑ם &nbsp;&nbsp; עֲ֝לֵיכֶ֗ם וְעַל־בְּנֵיכֶֽם׃",
    "<br>",
    "<a name=\"15\"> </a>",
    "<b>טו</b>",
    " בְּרוּכִ֣ים אַ֭תֶּם לַֽיהוָ֑ה &nbsp;&nbsp; עֹ֝שֵׂ֗ה שָׁמַ֥יִם וָאָֽרֶץ׃",
    "<br>",
    "<a name=\"16\"> </a>",
    "<b>טז</b>",
    " הַשָּׁמַ֣יִם שָׁ֭מַיִם לַֽיהוָ֑ה &nbsp;&nbsp; וְ֝הָאָ֗רֶץ נָתַ֥ן לִבְנֵֽי־אָדָֽם׃",
    "<br>",
    "<a name=\"17\"> </a>",
    "<b>יז</b>",
    " לֹ֣א הַ֭מֵּתִים יְהַֽלְלוּ־יָ֑הּ &nbsp;&nbsp; וְ֝לֹ֗א כָּל־יֹֽרְדֵ֥י דוּמָֽה׃",
    "<br>",
    "<a name=\"18\"> </a>",
    "<b>יח</b>",
    " וַֽאֲנַ֤חְנוּ&nbsp;׀ נְבָ֘רֵ֤ךְ יָ֗הּ &nbsp;&nbsp; מֵֽעַתָּ֥ה וְעַד־עוֹלָ֗ם",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "לֹ֤א לָ֥נוּ יְהוָ֗ה לֹ֫א לָ֥נוּ כִּֽי־לְ֭שִׁמְךָ תֵּ֣ן כָּב֑וֹד עַל־חַ֝סְדְּךָ֗ עַל־אֲמִתֶּֽךָ"
    },
    {
      "verse": "ב",
      "text": "לָ֭מָּה יֹֽאמְר֣וּ הַגּוֹיִ֑ם אַיֵּה־נָ֝֗א אֱלֹֽהֵיהֶֽם"
    },
    {
      "verse": "ג",
      "text": "וֵֽאלֹהֵ֥ינוּ בַשָּׁמָ֑יִם כֹּ֖ל אֲשֶׁר־חָפֵ֣ץ עָשָֽׂה"
    },
    {
      "verse": "ד",
      "text": "עֲֽ֭צַבֵּיהֶם כֶּ֣סֶף וְזָהָ֑ב מַֽ֝עֲשֵׂ֗ה יְדֵ֣י אָדָֽם"
    },
    {
      "verse": "ה",
      "text": "פֶּֽה־לָ֭הֶם וְלֹ֣א יְדַבֵּ֑רוּ עֵינַ֥יִם לָ֝הֶ֗ם וְלֹ֣א יִרְאֽוּ"
    },
    {
      "verse": "ו",
      "text": "אָזְנַ֣יִם לָ֭הֶם וְלֹ֣א יִשְׁמָ֑עוּ אַ֥ף לָ֝הֶ֗ם וְלֹ֣א יְרִיחֽוּן"
    },
    {
      "verse": "ז",
      "text": "יְדֵיהֶ֤ם ׀ וְלֹ֬א יְמִישׁ֗וּן רַ֭גְלֵיהֶם וְלֹ֣א יְהַלֵּ֑כוּ לֹֽא־יֶ֝הְגּ֗וּ בִּגְרוֹנָֽם"
    },
    {
      "verse": "ח",
      "text": "כְּ֭מוֹהֶם יִֽהְי֣וּ עֹֽשֵׂיהֶ֑ם כֹּ֖ל אֲשֶׁר־בֹּטֵ֣חַ בָּהֶֽם"
    },
    {
      "verse": "ט",
      "text": "יִ֭שְׂרָאֵל בְּטַ֣ח בַּֽיהוָ֑ה עֶזְרָ֖ם וּמָֽגִנָּ֣ם הֽוּא"
    },
    {
      "verse": "י",
      "text": "בֵּ֣ית אַֽ֭הֲרֹן בִּטְח֣וּ בַֽיהוָ֑ה עֶזְרָ֖ם וּמָֽגִנָּ֣ם הֽוּא"
    },
    {
      "verse": "יא",
      "text": "יִרְאֵ֣י יְ֭הוָה בִּטְח֣וּ בַֽיהוָ֑ה עֶזְרָ֖ם וּמָֽגִנָּ֣ם הֽוּא"
    },
    {
      "verse": "יב",
      "text": "יְהוָה֮ זְכָרָ֪נוּ יְבָ֫רֵ֥ךְ יְ֭בָרֵךְ אֶת־בֵּ֣ית יִשְׂרָאֵ֑ל יְ֝בָרֵ֗ךְ אֶת־בֵּ֥ית אַֽהֲרֹֽן"
    },
    {
      "verse": "יג",
      "text": "יְ֭בָרֵךְ יִרְאֵ֣י יְהוָ֑ה הַ֝קְּטַנִּ֗ים עִם־הַגְּדֹלִֽים"
    },
    {
      "verse": "יד",
      "text": "יֹסֵ֣ף יְהוָ֣ה עֲלֵיכֶ֑ם עֲ֝לֵיכֶ֗ם וְעַל־בְּנֵיכֶֽם"
    },
    {
      "verse": "טו",
      "text": "בְּרוּכִ֣ים אַ֭תֶּם לַֽיהוָ֑ה עֹ֝שֵׂ֗ה שָׁמַ֥יִם וָאָֽרֶץ"
    },
    {
      "verse": "טז",
      "text": "הַשָּׁמַ֣יִם שָׁ֭מַיִם לַֽיהוָ֑ה וְ֝הָאָ֗רֶץ נָתַ֥ן לִבְנֵֽי־אָדָֽם"
    },
    {
      "verse": "יז",
      "text": "לֹ֣א הַ֭מֵּתִים יְהַֽלְלוּ־יָ֑הּ וְ֝לֹ֗א כָּל־יֹֽרְדֵ֥י דוּמָֽה"
    },
    {
      "verse": "יח",
      "text": "וַֽאֲנַ֤חְנוּ ׀ נְבָ֘רֵ֤ךְ יָ֗הּ מֵֽעַתָּ֥ה וְעַד־עוֹלָ֗ם הַֽלְלוּ־יָֽהּ"
    }
  ],
  "perk": "קטו"
}