{
  "header": "<h1>תהילים פרק סב</h1>",
  "verses": [
    "<b>א</b>",
    " לַמְנַצֵּ֥חַ עַֽל־יְדוּת֗וּן &nbsp;&nbsp; מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י &nbsp;&nbsp; מִ֝מֶּ֗נּוּ יְשֽׁוּעָתִֽי׃",
    "<br>",
    "<a name=\"3\"> </a>",
    "<b>ג</b>",
    " אַךְ־ה֣וּא צ֭וּרִי וִישֽׁוּעָתִ֑י &nbsp;&nbsp; מִ֝שְׂגַּבִּ֗י לֹֽא־אֶמּ֥וֹט רַבָּֽה׃",
    "<br>",
    "<a name=\"4\"> </a>",
    "<b>ד</b>",
    " עַד־אָ֤נָה&nbsp;׀ תְּהֽוֹתְת֣וּ עַל־אִישׁ֮ &nbsp;&nbsp; תְּרָצְּח֪וּ כֻ֫לְּכֶ֥ם",
    "<br>",
    "כְּקִ֥יר נָט֑וּי &nbsp;&nbsp; גָּ֝דֵ֗ר הַדְּחוּיָֽה׃",
    "<br>",
    "<a name=\"5\"> </a>",
    "<b>ה</b>",
    " אַ֤ךְ מִשְּׂאֵת֨וֹ&nbsp;׀ יָ֥עֲצ֣וּ לְהַדִּיחַ֮ &nbsp;&nbsp; יִרְצ֪וּ כָ֫זָ֥ב",
    "<br>",
    "בְּפִ֥יו יְבָרֵ֑כוּ &nbsp;&nbsp; וּ֝בְקִרְבָּ֗ם יְקַֽלְלוּ־סֶֽלָה׃",
    "<br>",
    "<a name=\"6\"> </a>",
    "<b>ו</b>",
    " אַ֣ךְ לֵֽ֭אלֹהִים דּ֣וֹמִּי נַפְשִׁ֑י &nbsp;&nbsp; כִּֽי־מִ֝מֶּ֗נּוּ תִּקְוָתִֽי׃",
    "<br>",
    "<a name=\"7\"> </a>",
    "<b>ז</b>",
    " אַךְ־ה֣וּא צ֭וּרִי וִישֽׁוּעָתִ֑י &nbsp;&nbsp; מִ֝שְׂגַּבִּ֗י לֹ֣א אֶמּֽוֹט׃",
    "<br>",
    "<a name=\"8\"> </a>",
    "<b>ח</b>",
    " עַל־אֱ֭לֹהִים יִשְׁעִ֣י וּכְבוֹדִ֑י &nbsp;&nbsp; צוּר־עֻזִּ֥י מַ֝חְסִ֗י בֵּֽאלֹהִֽים׃",
    "<br>",
    "<a name=\"9\"> </a>",
    "<b>ט</b>",
    " בִּטְח֘וּ ב֤וֹ בְכָל־עֵ֨ת&nbsp;׀ עָ֗ם &nbsp;&nbsp; שִׁפְכֽוּ־לְפָנָ֥יו לְבַבְכֶ֑ם",
    "<br>",
    "אֱלֹהִ֖ים מַֽחֲסֶה־לָּ֣נוּ &nbsp;&nbsp; סֶֽלָה׃",
    "<br>",
    "<a name=\"10\"> </a>",
    "<b>י</b>",
    " אַ֤ךְ&nbsp;׀ הֶ֥בֶל בְּנֵֽי־אָדָם֮ &nbsp;&nbsp; כָּזָ֪ב בְּנֵ֫י אִ֥ישׁ",
    "<br>",
    "בְּמֹֽאזְנַ֥יִם לַֽעֲל֑וֹת &nbsp;&nbsp; הֵ֝֗מָּה מֵהֶ֥בֶל יָֽחַד׃",
    "<br>",
    "<a name=\"11\"> </a>",
    "<b>יא</b>",
    " אַל־תִּבְטְח֣וּ בְעֹשֶׁק֮ &nbsp;&nbsp; וּבְגָזֵ֪ל אַל־תֶּ֫הְבָּ֥לוּ",
    "<br>",
    "חַ֤יִל&nbsp;׀ כִּֽי־יָנ֑וּב &nbsp;&nbsp; אַל־תָּשִׁ֥יתוּ לֵֽב׃",
    "<br>",
    "<a name=\"12\"> </a>",
    "<b>יב</b>",
    " אַחַ֤ת&nbsp;׀ דִּבֶּ֬ר אֱלֹהִ֗ים שְׁתַּֽיִם־ז֥וּ שָׁמָ֑עְתִּי &nbsp;&nbsp; כִּ֥י עֹ֝֗ז לֵֽאלֹהִֽים׃",
    "<br>",
    "<a name=\"13\"> </a>",
    "<b>יג</b>",
    " וּלְךָֽ־אֲדֹנָ֥י חָ֑סֶד &nbsp;&nbsp; כִּֽי־אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃"
  ],
  "lines": [
    {
      "verse": "א",
      "text": "לַמְנַצֵּ֥חַ עַֽל־יְדוּת֗וּן מִזְמ֥וֹר לְדָוִֽד"
    },
    {
      "verse": "ב",
      "text": "אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י מִ֝מֶּ֗נּוּ יְשֽׁוּעָתִֽי"
    },
    {
      "verse": "ג",
      "text": "אַךְ־ה֣וּא צ֭וּרִי וִישֽׁוּעָתִ֑י מִ֝שְׂגַּבִּ֗י לֹֽא־אֶמּ֥וֹט רַבָּֽה"
    },
    {
      "verse": "ד",
      "text": "עַד־אָ֤נָה ׀ תְּהֽוֹתְת֣וּ עַל־אִישׁ֮ תְּרָצְּח֪וּ כֻ֫לְּכֶ֥ם כְּקִ֥יר נָט֑וּי גָּ֝דֵ֗ר הַדְּחוּיָֽה"
    },
    {
      "verse": "ה",
      "text": "אַ֤ךְ מִשְּׂאֵת֨וֹ ׀ יָ֥עֲצ֣וּ לְהַדִּיחַ֮ יִרְצ֪וּ כָ֫זָ֥ב בְּפִ֥יו יְבָרֵ֑כוּ וּ֝בְקִרְבָּ֗ם יְקַֽלְלוּ־סֶֽלָה"
    },
    {
      "verse": "ו",
      "text": "אַ֣ךְ לֵֽ֭אלֹהִים דּ֣וֹמִּי נַפְשִׁ֑י כִּֽי־מִ֝מֶּ֗נּוּ תִּקְוָתִֽי"
    },
    {
      "verse": "ז",
      "text": "אַךְ־ה֣וּא צ֭וּרִי וִישֽׁוּעָתִ֑י מִ֝שְׂגַּבִּ֗י לֹ֣א אֶמּֽוֹט"
    },
    {
      "verse": "ח",
      "text": "עַל־אֱ֭לֹהִים יִשְׁעִ֣י וּכְבוֹדִ֑י צוּר־עֻזִּ֥י מַ֝חְסִ֗י בֵּֽאלֹהִֽים"
    },
    {
      "verse": "ט",
      "text": "בִּטְח֘וּ ב֤וֹ בְכָל־עֵ֨ת ׀ עָ֗ם שִׁפְכֽוּ־לְפָנָ֥יו לְבַבְכֶ֑ם אֱלֹהִ֖ים מַֽחֲסֶה־לָּ֣נוּ סֶֽלָה"
    },
    {
      "verse": "י",
      "text": "אַ֤ךְ ׀ הֶ֥בֶל בְּנֵֽי־אָדָם֮ כָּזָ֪ב בְּנֵ֫י אִ֥ישׁ בְּמֹֽאזְנַ֥יִם לַֽעֲל֑וֹת הֵ֝֗מָּה מֵהֶ֥בֶל יָֽחַד"
    },
    {
      "verse": "יא",
      "text": "אַל־תִּבְטְח֣וּ בְעֹשֶׁק֮ וּבְגָזֵ֪ל אַל־תֶּ֫הְבָּ֥לוּ חַ֤יִל ׀ כִּֽי־יָנ֑וּב אַל־תָּשִׁ֥יתוּ לֵֽב"
    },
    {
      "verse": "יב",
      "text": "אַחַ֤ת ׀ דִּבֶּ֬ר אֱלֹהִ֗ים שְׁתַּֽיִם־ז֥וּ שָׁמָ֑עְתִּי כִּ֥י עֹ֝֗ז לֵֽאלֹהִֽים"
    },
    {
      "verse": "יג",
      "text": "וּלְךָֽ־אֲדֹנָ֥י חָ֑סֶד כִּֽי־אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ"
    }
  ],
  "perk": "סב"
}