{
  "header": "<h1>תהילים פרק קלח</h1>",
  "verses": [
    "<b>א</b>",
    " לְדָוִ֨ד&nbsp;׀ אֽוֹדְךָ֥ בְכָל־לִבִּ֑י &nbsp;&nbsp; נֶ֖גֶד אֱלֹהִ֣ים אֲזַמְּרֶֽךָּ׃",
    "<br>",
    "<a name=\"2\"> </a>",
    "<b>ב</b>",
    " אֶשְׁתַּֽחֲוֶ֨ה אֶל־הֵיכַ֪ל קָדְשְׁךָ֡ &nbsp;&nbsp; וְא֘וֹדֶ֤ה אֶת־שְׁמֶ֗ךָ ",
    "<br>",
    "עַל־חַסְדְּךָ֥ &nbsp;&nbsp; וְעַל־אֲמִתֶּ֑ךָ",
    "<br>",
    "כִּֽי־הִגְדַּ֥לְתָּ עַל־כָּל־שִׁ֝מְךָ֗ &nbsp;&nbsp; אִמְרָתֶֽךָ׃",
    "<br>",
    "<a name=\"3\"> </a>",
    "<b>ג</b>",
    " בְּי֣וֹם קָ֭רָ֥אתִי וַֽתַּעֲנֵ֑נִי &nbsp;&nbsp; תַּרְהִבֵ֖נִי בְנַפְשִׁ֣י עֹֽז׃",
    "<br>",
    "<a name=\"4\"> </a>",
    "<b>ד</b>",
    " יוֹד֣וּךָ יְ֭הוָה כָּל־מַלְכֵי־אָ֑רֶץ &nbsp;&nbsp; כִּ֥י שָֽׁ֝מְע֗וּ אִמְרֵי־פִֽיךָ׃",
    "<br>",
    "<a name=\"5\"> </a>",
    "<b>ה</b>",
    " וְ֭יָשִׁירוּ בְּדַרְכֵ֣י יְהוָ֑ה &nbsp;&nbsp; כִּֽי־גָ֝ד֗וֹל כְּב֣וֹד יְהוָֽה׃",
    "<br>",
    "<a name=\"6\"> </a>",
    "<b>ו</b>",
    " כִּי־רָ֣ם יְ֭הוָה וְשָׁפָ֣ל יִרְאֶ֑ה &nbsp;&nbsp; וְ֝גָבֹ֗הַּ מִמֶּרְחָ֥ק יְיֵדָֽע׃",
    "<br>",
    "<a name=\"7\"> </a>",
    "<b>ז</b>",
    " אִם־אֵלֵ֤ךְ&nbsp;׀ בְּקֶ֥רֶב צָרָ֗ה &nbsp;&nbsp; תְּחַ֫יֵּ֥נִי",
    "<br>",
    "עַ֤ל אַ֣ף אֹֽ֭יְבַי תִּשְׁלַ֣ח יָדֶ֑ךָ &nbsp;&nbsp; וְת֖וֹשִׁיעֵ֣נִי יְמִינֶֽךָ׃",
    "<br>",
    "<a name=\"8\"> </a>",
    "<b>ח</b>",
    " יְהוָה֮ יִגְמֹ֪ר בַּֽ֫עֲדִ֥י &nbsp;&nbsp; יְ֭הוָה חַסְדְּךָ֣ לְעוֹלָ֑ם מַֽעֲשֵׂ֖י יָדֶ֣יךָ אַל־תֶּֽרֶף׃"
  ],
  "lines": [
    {
      "verse": "א",
      "text": "לְדָוִ֨ד ׀ אֽוֹדְךָ֥ בְכָל־לִבִּ֑י נֶ֖גֶד אֱלֹהִ֣ים אֲזַמְּרֶֽךָּ"
    },
    {
      "verse": "ב",
      "text": "אֶשְׁתַּֽחֲוֶ֨ה אֶל־הֵיכַ֪ל קָדְשְׁךָ֡ וְא֘וֹדֶ֤ה אֶת־שְׁמֶ֗ךָ עַל־חַסְדְּךָ֥ וְעַל־אֲמִתֶּ֑ךָ כִּֽי־הִגְדַּ֥לְתָּ עַל־כָּל־שִׁ֝מְךָ֗ אִמְרָתֶֽךָ"
    },
    {
      "verse": "ג",
      "text": "בְּי֣וֹם קָ֭רָ֥אתִי וַֽתַּעֲנֵ֑נִי תַּרְהִבֵ֖נִי בְנַפְשִׁ֣י עֹֽז"
    },
    {
      "verse": "ד",
      "text": "יוֹד֣וּךָ יְ֭הוָה כָּל־מַלְכֵי־אָ֑רֶץ כִּ֥י שָֽׁ֝מְע֗וּ אִמְרֵי־פִֽיךָ"
    },
    {
      "verse": "ה",
      "text": "וְ֭יָשִׁירוּ בְּדַרְכֵ֣י יְהוָ֑ה כִּֽי־גָ֝ד֗וֹל כְּב֣וֹד יְהוָֽה"
    },
    {
      "verse": "ו",
      "text": "כִּי־רָ֣ם יְ֭הוָה וְשָׁפָ֣ל יִרְאֶ֑ה וְ֝גָבֹ֗הַּ מִמֶּרְחָ֥ק יְיֵדָֽע"
    },
    {
      "verse": "ז",
      "text": "אִם־אֵלֵ֤ךְ ׀ בְּקֶ֥רֶב צָרָ֗ה תְּחַ֫יֵּ֥נִי עַ֤ל אַ֣ף אֹֽ֭יְבַי תִּשְׁלַ֣ח יָדֶ֑ךָ וְת֖וֹשִׁיעֵ֣נִי יְמִינֶֽךָ"
    },
    {
      "verse": "ח",
      "text": "יְהוָה֮ יִגְמֹ֪ר בַּֽ֫עֲדִ֥י יְ֭הוָה חַסְדְּךָ֣ לְעוֹלָ֑ם מַֽעֲשֵׂ֖י יָדֶ֣יךָ אַל־תֶּֽרֶף"
    }
  ],
  "perk": "קלח"
}