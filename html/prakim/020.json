{
  "header": "<h1>תהילים פרק כ</h1>",
  "verses": [
    "<b>א</b>",
    " לַמְנַצֵּ֗חַ מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " יַֽעַנְךָ֣ יְ֭הוָה בְּי֣וֹם צָרָ֑ה &nbsp;&nbsp; יְ֝שַׂגֶּבְךָ֗ שֵׁ֤ם&nbsp;׀ אֱלֹהֵ֬י יַֽעֲקֹֽב׃",
    "<br>",
    "<a name=\"3\"> </a>",
    "<b>ג</b>",
    " יִשְׁלַֽח־עֶזְרְךָ֥ מִקֹּ֑דֶשׁ &nbsp;&nbsp; וּ֝מִצִּיּ֗וֹן יִסְעָדֶֽךָּ׃",
    "<br>",
    "<a name=\"4\"> </a>",
    "<b>ד</b>",
    " יִזְכֹּ֥ר כָּל־מִנְחֹתֶ֑ךָ &nbsp;&nbsp; וְעוֹלָֽתְךָ֖ יְדַשְּׁנֶ֣ה סֶֽלָה׃",
    "<br>",
    "<a name=\"5\"> </a>",
    "<b>ה</b>",
    " יִֽתֶּן־לְךָ֥ כִלְבָבֶ֑ךָ &nbsp;&nbsp; וְֽכָל־עֲצָתְךָ֥ יְמַלֵּֽא׃",
    "<br>",
    "<a name=\"6\"> </a>",
    "<b>ו</b>",
    " נְרַנְּנָ֤ה&nbsp;׀ בִּ֘ישׁ֤וּעָתֶ֗ךָ &nbsp;&nbsp; וּבְשֵֽׁם־אֱלֹהֵ֥ינוּ נִדְגֹּ֑ל",
    "<br>",
    "יְמַלֵּ֥א יְ֝הוָ֗ה &nbsp;&nbsp; כָּל־מִשְׁאֲלוֹתֶֽיךָ׃",
    "<br>",
    "<a name=\"7\"> </a>",
    "<b>ז</b>",
    " עַתָּ֤ה יָדַ֗עְתִּי &nbsp;&nbsp; כִּ֤י הוֹשִׁ֥יעַ&nbsp;׀ יְהוָ֗ה מְשִׁ֫יח֥וֹ",
    "<br>",
    "יַֽ֭עֲנֵהוּ מִשְּׁמֵ֣י קָדְשׁ֑וֹ &nbsp;&nbsp; בִּ֝גְבֻר֗וֹת יֵ֣שַׁע יְמִינֽוֹ׃",
    "<br>",
    "<a name=\"8\"> </a>",
    "<b>ח</b>",
    " אֵ֣לֶּה בָ֭רֶכֶב &nbsp;&nbsp; וְאֵ֣לֶּה בַסּוּסִ֑ים",
    "<br>",
    "וַֽאֲנַ֓חְנוּ&nbsp;׀ &nbsp;&nbsp; בְּשֵׁם־יְהוָ֖ה אֱלֹהֵ֣ינוּ נַזְכִּֽיר׃",
    "<br>",
    "<a name=\"9\"> </a>",
    "<b>ט</b>",
    " הֵ֭מָּה כָּֽרְע֣וּ וְנָפָ֑לוּ &nbsp;&nbsp; וַֽאֲנַ֥חְנוּ קַּ֝֗מְנוּ וַנִּתְעוֹדָֽד׃",
    "<br>",
    "<a name=\"10\"> </a>",
    "<b>י</b>",
    " יְהוָ֥ה הוֹשִׁ֑יעָה &nbsp;&nbsp; הַ֝מֶּ֗לֶךְ יַֽעֲנֵ֥נוּ בְיוֹם־קָרְאֵֽנוּ׃"
  ],
  "lines": [
    {
      "verse": "א",
      "text": "לַמְנַצֵּ֗חַ מִזְמ֥וֹר לְדָוִֽד"
    },
    {
      "verse": "ב",
      "text": "יַֽעַנְךָ֣ יְ֭הוָה בְּי֣וֹם צָרָ֑ה יְ֝שַׂגֶּבְךָ֗ שֵׁ֤ם ׀ אֱלֹהֵ֬י יַֽעֲקֹֽב"
    },
    {
      "verse": "ג",
      "text": "יִשְׁלַֽח־עֶזְרְךָ֥ מִקֹּ֑דֶשׁ וּ֝מִצִּיּ֗וֹן יִסְעָדֶֽךָּ"
    },
    {
      "verse": "ד",
      "text": "יִזְכֹּ֥ר כָּל־מִנְחֹתֶ֑ךָ וְעוֹלָֽתְךָ֖ יְדַשְּׁנֶ֣ה סֶֽלָה"
    },
    {
      "verse": "ה",
      "text": "יִֽתֶּן־לְךָ֥ כִלְבָבֶ֑ךָ וְֽכָל־עֲצָתְךָ֥ יְמַלֵּֽא"
    },
    {
      "verse": "ו",
      "text": "נְרַנְּנָ֤ה ׀ בִּ֘ישׁ֤וּעָתֶ֗ךָ וּבְשֵֽׁם־אֱלֹהֵ֥ינוּ נִדְגֹּ֑ל יְמַלֵּ֥א יְ֝הוָ֗ה כָּל־מִשְׁאֲלוֹתֶֽיךָ"
    },
    {
      "verse": "ז",
      "text": "עַתָּ֤ה יָדַ֗עְתִּי כִּ֤י הוֹשִׁ֥יעַ ׀ יְהוָ֗ה מְשִׁ֫יח֥וֹ יַֽ֭עֲנֵהוּ מִשְּׁמֵ֣י קָדְשׁ֑וֹ בִּ֝גְבֻר֗וֹת יֵ֣שַׁע יְמִינֽוֹ"
    },
    {
      "verse": "ח",
      "text": "אֵ֣לֶּה בָ֭רֶכֶב וְאֵ֣לֶּה בַסּוּסִ֑ים וַֽאֲנַ֓חְנוּ ׀ בְּשֵׁם־יְהוָ֖ה אֱלֹהֵ֣ינוּ נַזְכִּֽיר"
    },
    {
      "verse": "ט",
      "text": "הֵ֭מָּה כָּֽרְע֣וּ וְנָפָ֑לוּ וַֽאֲנַ֥חְנוּ קַּ֝֗מְנוּ וַנִּתְעוֹדָֽד"
    },
    {
      "verse": "י",
      "text": "יְהוָ֥ה הוֹשִׁ֑יעָה הַ֝מֶּ֗לֶךְ יַֽעֲנֵ֥נוּ בְיוֹם־קָרְאֵֽנוּ"
    }
  ],
  "perk": "כ"
}