{
  "header": "<h1>תהילים פרק צ</h1>",
  "verses": [
    "<b>א</b>",
    " תְּפִלָּה֮ לְמֹשֶׁ֪ה אִֽישׁ־הָאֱלֹ֫הִ֥ים",
    "<br>",
    "אֲֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ &nbsp;&nbsp; בְּדֹ֣ר וָדֹֽר׃",
    "<br>",
    "<a name=\"2\"> </a>",
    "<b>ב</b>",
    " בְּטֶ֤רֶם&nbsp;׀ הָ֘רִ֤ים יֻלָּ֗דוּ &nbsp;&nbsp; וַתְּח֣וֹלֵֽל אֶ֣רֶץ וְתֵבֵ֑ל",
    "<br>",
    "וּֽמֵעוֹלָ֥ם עַד־ע֝וֹלָ֗ם &nbsp;&nbsp; אַתָּ֥ה אֵֽל׃",
    "<br>",
    "<a name=\"3\"> </a>",
    "<b>ג</b>",
    " תָּשֵׁ֣ב אֱ֭נוֹשׁ עַד־דַּכָּ֑א &nbsp;&nbsp; וַ֝תֹּ֗אמֶר שׁ֣וּבוּ בְנֵֽי־אָדָֽם׃",
    "<br>",
    "<a name=\"4\"> </a>",
    "<b>ד</b>",
    " כִּ֤י אֶ֪לֶף שָׁנִ֡ים בְּֽעֵינֶ֗יךָ &nbsp;&nbsp; כְּי֣וֹם אֶ֭תְמוֹל כִּ֣י יַֽעֲבֹ֑ר",
    "<br>",
    "וְאַשְׁמוּרָ֥ה &nbsp;&nbsp; בַלָּֽיְלָה׃",
    "<br>",
    "<a name=\"5\"> </a>",
    "<b>ה</b>",
    " זְ֭רַמְתָּם שֵׁנָ֣ה יִֽהְי֑וּ &nbsp;&nbsp; בַּ֝בֹּ֗קֶר כֶּֽחָצִ֥יר יַֽחֲלֹֽף׃",
    "<br>",
    "<a name=\"6\"> </a>",
    "<b>ו</b>",
    " בַּ֭בֹּקֶר יָצִ֣יץ וְחָלָ֑ף &nbsp;&nbsp; לָ֝עֶ֗רֶב יְמוֹלֵ֥ל וְיָבֵֽשׁ׃",
    "<br>",
    "<a name=\"7\"> </a>",
    "<b>ז</b>",
    " כִּֽי־כָלִ֥ינוּ בְאַפֶּ֑ךָ &nbsp;&nbsp; וּֽבַחֲמָתְךָ֥ נִבְהָֽלְנוּ׃",
    "<br>",
    "<a name=\"8\"> </a>",
    "<b>ח</b>",
    " שת ",
    "<span class=\"qri\">שַׁתָּ֣ה</span>",
    " עֲוֺֽנֹתֵ֣ינוּ לְנֶגְדֶּ֑ךָ &nbsp;&nbsp; עֲ֝לֻמֵ֗נוּ לִמְא֥וֹר פָּנֶֽיךָ׃",
    "<br>",
    "<a name=\"9\"> </a>",
    "<b>ט</b>",
    " כִּ֣י כָל־יָ֭מֵינוּ פָּנ֣וּ בְעֶבְרָתֶ֑ךָ &nbsp;&nbsp; כִּלִּ֖ינוּ שָׁנֵ֣ינוּ כְמוֹ־הֶֽגֶה׃",
    "<br>",
    "<a name=\"10\"> </a>",
    "<b>י</b>",
    " יְמֵֽי־שְׁנוֹתֵ֨ינוּ בָהֶ֥ם שִׁבְעִ֪ים שָׁנָ֡ה &nbsp;&nbsp; וְאִ֤ם בִּגְבוּרֹ֨ת&nbsp;׀ שְׁמ֘וֹנִ֤ים שָׁנָ֗ה ",
    "<br>",
    "וְ֭רָהְבָּם &nbsp;&nbsp; עָמָ֣ל וָאָ֑וֶן",
    "<br>",
    "כִּי־גָ֥ז חִ֝֗ישׁ &nbsp;&nbsp; וַנָּעֻֽפָה׃",
    "<br>",
    "<a name=\"11\"> </a>",
    "<b>יא</b>",
    " מִֽי־י֭וֹדֵעַ עֹ֣ז אַפֶּ֑ךָ &nbsp;&nbsp; וּ֝כְיִרְאָֽתְךָ֗ עֶבְרָתֶֽךָ׃",
    "<br>",
    "<a name=\"12\"> </a>",
    "<b>יב</b>",
    " לִמְנ֣וֹת יָ֭מֵינוּ כֵּ֣ן הוֹדַ֑ע &nbsp;&nbsp; וְ֝נָבִ֗א לְבַ֣ב חָכְמָֽה׃",
    "<br>",
    "<a name=\"13\"> </a>",
    "<b>יג</b>",
    " שׁוּבָ֣ה יְ֭הוָה עַד־מָתָ֑י &nbsp;&nbsp; וְ֝הִנָּחֵ֗ם עַל־עֲבָדֶֽיךָ׃",
    "<br>",
    "<a name=\"14\"> </a>",
    "<b>יד</b>",
    " שַׂבְּעֵ֣נוּ בַבֹּ֣קֶר חַסְדֶּ֑ךָ &nbsp;&nbsp; וּֽנְרַנְּנָ֥ה וְ֝נִשְׂמְחָ֗ה בְּכָל־יָמֵֽינוּ׃",
    "<br>",
    "<a name=\"15\"> </a>",
    "<b>טו</b>",
    " שַׂ֭מְּחֵנוּ כִּימ֣וֹת עִנִּיתָ֑נוּ &nbsp;&nbsp; שְׁ֝נ֗וֹת רָאִ֥ינוּ רָעָֽה׃",
    "<br>",
    "<a name=\"16\"> </a>",
    "<b>טז</b>",
    " יֵֽרָאֶ֣ה אֶל־עֲבָדֶ֣יךָ פָֽעֳלֶ֑ךָ &nbsp;&nbsp; וַ֝הֲדָֽרְךָ֗ עַל־בְּנֵיהֶֽם׃",
    "<br>",
    "<a name=\"17\"> </a>",
    "<b>יז</b>",
    " וִיהִ֤י&nbsp;׀ נֹ֤עַם אֲדֹנָ֥י אֱלֹהֵ֗ינוּ &nbsp;&nbsp; עָ֫לֵ֥ינוּ",
    "<br>",
    "וּמַֽעֲשֵׂ֣ה יָ֭דֵינוּ כּֽוֹנְנָ֥ה עָלֵ֑ינוּ &nbsp;&nbsp; וּֽמַעֲשֵׂ֥ה יָ֝דֵ֗ינוּ כּֽוֹנְנֵֽהוּ׃"
  ],
  "lines": [
    {
      "verse": "א",
      "text": "תְּפִלָּה֮ לְמֹשֶׁ֪ה אִֽישׁ־הָאֱלֹ֫הִ֥ים אֲֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ בְּדֹ֣ר וָדֹֽר"
    },
    {
      "verse": "ב",
      "text": "בְּטֶ֤רֶם ׀ הָ֘רִ֤ים יֻלָּ֗דוּ וַתְּח֣וֹלֵֽל אֶ֣רֶץ וְתֵבֵ֑ל וּֽמֵעוֹלָ֥ם עַד־ע֝וֹלָ֗ם אַתָּ֥ה אֵֽל"
    },
    {
      "verse": "ג",
      "text": "תָּשֵׁ֣ב אֱ֭נוֹשׁ עַד־דַּכָּ֑א וַ֝תֹּ֗אמֶר שׁ֣וּבוּ בְנֵֽי־אָדָֽם"
    },
    {
      "verse": "ד",
      "text": "כִּ֤י אֶ֪לֶף שָׁנִ֡ים בְּֽעֵינֶ֗יךָ כְּי֣וֹם אֶ֭תְמוֹל כִּ֣י יַֽעֲבֹ֑ר וְאַשְׁמוּרָ֥ה בַלָּֽיְלָה"
    },
    {
      "verse": "ה",
      "text": "זְ֭רַמְתָּם שֵׁנָ֣ה יִֽהְי֑וּ בַּ֝בֹּ֗קֶר כֶּֽחָצִ֥יר יַֽחֲלֹֽף"
    },
    {
      "verse": "ו",
      "text": "בַּ֭בֹּקֶר יָצִ֣יץ וְחָלָ֑ף לָ֝עֶ֗רֶב יְמוֹלֵ֥ל וְיָבֵֽשׁ"
    },
    {
      "verse": "ז",
      "text": "כִּֽי־כָלִ֥ינוּ בְאַפֶּ֑ךָ וּֽבַחֲמָתְךָ֥ נִבְהָֽלְנוּ"
    },
    {
      "verse": "ח",
      "text": "שת <span class=\"qri\">שַׁתָּ֣ה</span> עֲוֺֽנֹתֵ֣ינוּ לְנֶגְדֶּ֑ךָ עֲ֝לֻמֵ֗נוּ לִמְא֥וֹר פָּנֶֽיךָ"
    },
    {
      "verse": "ט",
      "text": "כִּ֣י כָל־יָ֭מֵינוּ פָּנ֣וּ בְעֶבְרָתֶ֑ךָ כִּלִּ֖ינוּ שָׁנֵ֣ינוּ כְמוֹ־הֶֽגֶה"
    },
    {
      "verse": "י",
      "text": "יְמֵֽי־שְׁנוֹתֵ֨ינוּ בָהֶ֥ם שִׁבְעִ֪ים שָׁנָ֡ה וְאִ֤ם בִּגְבוּרֹ֨ת ׀ שְׁמ֘וֹנִ֤ים שָׁנָ֗ה וְ֭רָהְבָּם עָמָ֣ל וָאָ֑וֶן כִּי־גָ֥ז חִ֝֗ישׁ וַנָּעֻֽפָה"
    },
    {
      "verse": "יא",
      "text": "מִֽי־י֭וֹדֵעַ עֹ֣ז אַפֶּ֑ךָ וּ֝כְיִרְאָֽתְךָ֗ עֶבְרָתֶֽךָ"
    },
    {
      "verse": "יב",
      "text": "לִמְנ֣וֹת יָ֭מֵינוּ כֵּ֣ן הוֹדַ֑ע וְ֝נָבִ֗א לְבַ֣ב חָכְמָֽה"
    },
    {
      "verse": "יג",
      "text": "שׁוּבָ֣ה יְ֭הוָה עַד־מָתָ֑י וְ֝הִנָּחֵ֗ם עַל־עֲבָדֶֽיךָ"
    },
    {
      "verse": "יד",
      "text": "שַׂבְּעֵ֣נוּ בַבֹּ֣קֶר חַסְדֶּ֑ךָ וּֽנְרַנְּנָ֥ה וְ֝נִשְׂמְחָ֗ה בְּכָל־יָמֵֽינוּ"
    },
    {
      "verse": "טו",
      "text": "שַׂ֭מְּחֵנוּ כִּימ֣וֹת עִנִּיתָ֑נוּ שְׁ֝נ֗וֹת רָאִ֥ינוּ רָעָֽה"
    },
    {
      "verse": "טז",
      "text": "יֵֽרָאֶ֣ה אֶל־עֲבָדֶ֣יךָ פָֽעֳלֶ֑ךָ וַ֝הֲדָֽרְךָ֗ עַל־בְּנֵיהֶֽם"
    },
    {
      "verse": "יז",
      "text": "וִיהִ֤י ׀ נֹ֤עַם אֲדֹנָ֥י אֱלֹהֵ֗ינוּ עָ֫לֵ֥ינוּ וּמַֽעֲשֵׂ֣ה יָ֭דֵינוּ כּֽוֹנְנָ֥ה עָלֵ֑ינוּ וּֽמַעֲשֵׂ֥ה יָ֝דֵ֗ינוּ כּֽוֹנְנֵֽהוּ"
    }
  ],
  "perk": "צ"
}