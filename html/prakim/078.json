{
  "header": "<h1>תהילים פרק עח</h1>",
  "verses": [
    "<b>א</b>",
    " מַשְׂכִּ֗יל לְאָ֫סָ֥ף",
    "<br>",
    "הַֽאֲזִ֣ינָה עַ֭מִּי תּֽוֹרָתִ֑י &nbsp;&nbsp; הַטּ֥וּ אָ֝זְנְכֶ֗ם לְאִמְרֵי־פִֽי׃",
    "<br>",
    "<a name=\"2\"> </a>",
    "<b>ב</b>",
    " אֶפְתְּחָ֣ה בְמָשָׁ֣ל פִּ֑י &nbsp;&nbsp; אַבִּ֥יעָה חִ֝יד֗וֹת מִנִּי־קֶֽדֶם׃",
    "<br>",
    "<a name=\"3\"> </a>",
    "<b>ג</b>",
    " אֲשֶׁ֣ר שָׁ֭מַעְנוּ וַנֵּֽדָעֵ֑ם &nbsp;&nbsp; וַֽ֝אֲבוֹתֵ֗ינוּ סִפְּרוּ־לָֽנוּ׃",
    "<br>",
    "<a name=\"4\"> </a>",
    "<b>ד</b>",
    " לֹ֤א נְכַחֵ֨ד&nbsp;׀ מִבְּנֵיהֶ֗ם &nbsp;&nbsp; לְד֥וֹר אַֽחֲר֗וֹן מְֽ֭סַפְּרִים תְּהִלּ֣וֹת יְהוָ֑ה",
    "<br>",
    "וֶֽעֱזוּז֥וֹ וְ֝נִפְלְאֹתָ֗יו &nbsp;&nbsp; אֲשֶׁ֣ר עָשָֽׂה׃",
    "<br>",
    "<a name=\"5\"> </a>",
    "<b>ה</b>",
    " וַיָּ֤קֶם עֵד֨וּת&nbsp;׀ בְּֽיַעֲקֹ֗ב &nbsp;&nbsp; וְתוֹרָה֮ שָׂ֤ם בְּיִשְׂרָ֫אֵ֥ל",
    "<br>",
    "אֲשֶׁ֣ר צִ֭וָּה אֶת־אֲבוֹתֵ֑ינוּ &nbsp;&nbsp; לְ֝הֽוֹדִיעָ֗ם לִבְנֵיהֶֽם׃",
    "<br>",
    "<a name=\"6\"> </a>",
    "<b>ו</b>",
    " לְמַ֤עַן יֵֽדְע֨וּ&nbsp;׀ דּ֣וֹר אַֽ֭חֲרוֹן בָּנִ֣ים יִוָּלֵ֑דוּ &nbsp;&nbsp; יָ֝קֻ֗מוּ וִֽיסַפְּר֥וּ לִבְנֵיהֶֽם׃",
    "<br>",
    "<a name=\"7\"> </a>",
    "<b>ז</b>",
    " וְיָשִׂ֥ימוּ בֵֽאלֹהִ֗ים כִּ֫סְלָ֥ם &nbsp;&nbsp; וְלֹ֣א יִ֭שְׁכְּחוּ מַ֥עַלְלֵי־אֵ֑ל וּמִצְוֺתָ֥יו יִנְצֹֽרוּ׃",
    "<br>",
    "<a name=\"8\"> </a>",
    "<b>ח</b>",
    " וְלֹ֤א יִֽהְי֨וּ&nbsp;׀ כַּֽאֲבוֹתָ֗ם &nbsp;&nbsp; דּוֹר֮ סוֹרֵ֪ר וּמֹ֫רֶ֥ה",
    "<br>",
    "דּ֭וֹר לֹֽא־הֵכִ֣ין לִבּ֑וֹ &nbsp;&nbsp; וְלֹֽא־נֶאֶמְנָ֖ה אֶת־אֵ֣ל רוּחֽוֹ׃",
    "<br>",
    "<a name=\"9\"> </a>",
    "<b>ט</b>",
    " בְּֽנֵי־אֶפְרַ֗יִם נֽוֹשְׁקֵ֥י רֽוֹמֵי־קָ֑שֶׁת &nbsp;&nbsp; הָֽ֝פְכ֗וּ בְּי֣וֹם קְרָֽב׃",
    "<br>",
    "<a name=\"10\"> </a>",
    "<b>י</b>",
    " לֹ֣א שָֽׁ֭מְרוּ בְּרִ֣ית אֱלֹהִ֑ים &nbsp;&nbsp; וּ֝בְתֽוֹרָת֗וֹ מֵֽאֲנ֥וּ לָלֶֽכֶת׃",
    "<br>",
    "<a name=\"11\"> </a>",
    "<b>יא</b>",
    " וַיִּשְׁכְּח֥וּ עֲלִֽילוֹתָ֑יו &nbsp;&nbsp; וְ֝נִפְלְאוֹתָ֗יו אֲשֶׁ֣ר הֶרְאָֽם׃",
    "<br>",
    "<a name=\"12\"> </a>",
    "<b>יב</b>",
    " נֶ֣גֶד אֲ֭בוֹתָם עָ֣שָׂה פֶ֑לֶא &nbsp;&nbsp; בְּאֶ֖רֶץ מִצְרַ֣יִם שְׂדֵה־צֹֽעַן׃",
    "<br>",
    "<a name=\"13\"> </a>",
    "<b>יג</b>",
    " בָּ֣קַע יָ֭ם וַיַּֽעֲבִירֵ֑ם &nbsp;&nbsp; וַֽיַּצֶּב־מַ֥יִם כְּמוֹ־נֵֽד׃",
    "<br>",
    "<a name=\"14\"> </a>",
    "<b>יד</b>",
    " וַיַּנְחֵ֣ם בֶּֽעָנָ֣ן יוֹמָ֑ם &nbsp;&nbsp; וְכָל־הַ֝לַּ֗יְלָה בְּא֣וֹר אֵֽשׁ׃",
    "<br>",
    "<a name=\"15\"> </a>",
    "<b>טו</b>",
    " יְבַקַּ֣ע צֻ֭רִים בַּמִּדְבָּ֑ר &nbsp;&nbsp; וַ֝יַּ֗שְׁקְ כִּתְהֹמ֥וֹת רַבָּֽה׃",
    "<br>",
    "<a name=\"16\"> </a>",
    "<b>טז</b>",
    " וַיּוֹצִ֣א נֽוֹזְלִ֣ים מִסָּ֑לַע &nbsp;&nbsp; וַיּ֖וֹרֶד כַּנְּהָר֣וֹת מָֽיִם׃",
    "<br>",
    "<a name=\"17\"> </a>",
    "<b>יז</b>",
    " וַיּוֹסִ֣יפוּ ע֭וֹד לַֽחֲטֹא־ל֑וֹ &nbsp;&nbsp; לַֽמְר֥וֹת עֶ֝לְי֗וֹן בַּצִּיָּֽה׃",
    "<br>",
    "<a name=\"18\"> </a>",
    "<b>יח</b>",
    " וַיְנַסּוּ־אֵ֥ל בִּלְבָבָ֑ם &nbsp;&nbsp; לִֽשְׁאָל־אֹ֥כֶל לְנַפְשָֽׁם׃",
    "<br>",
    "<a name=\"19\"> </a>",
    "<b>יט</b>",
    " וַֽיְדַבְּר֗וּ בֵּֽאלֹ֫הִ֥ים &nbsp;&nbsp; אָֽ֭מְרוּ הֲי֣וּכַל אֵ֑ל לַֽעֲרֹ֥ךְ שֻׁ֝לְחָ֗ן בַּמִּדְבָּֽר׃",
    "<br>",
    "<a name=\"20\"> </a>",
    "<b>כ</b>",
    " הֵ֤ן הִכָּה־צ֨וּר&nbsp;׀ וַיָּז֣וּבוּ מַיִם֮ &nbsp;&nbsp; וּנְחָלִ֪ים יִ֫שְׁטֹ֥פוּ",
    "<br>",
    "הֲגַם־לֶ֭חֶם י֣וּכַל תֵּ֑ת &nbsp;&nbsp; אִם־יָכִ֖ין שְׁאֵ֣ר לְעַמּֽוֹ׃",
    "<br>",
    "<a name=\"21\"> </a>",
    "<b>כא</b>",
    " לָכֵ֤ן&nbsp;׀ שָׁמַ֥ע יְהוָ֗ה &nbsp;&nbsp; וַֽיִּתְעַ֫בָּ֥ר",
    "<br>",
    "וְ֭אֵשׁ נִשְּׂקָ֣ה בְיַֽעֲקֹ֑ב &nbsp;&nbsp; וְגַם־אַ֝֗ף עָלָ֥ה בְיִשְׂרָאֵֽל׃",
    "<br>",
    "<a name=\"22\"> </a>",
    "<b>כב</b>",
    " כִּ֤י לֹ֣א הֶֽ֭אֱמִינוּ בֵּֽאלֹהִ֑ים &nbsp;&nbsp; וְלֹ֥א בָֽ֝טְח֗וּ בִּישֽׁוּעָתֽוֹ׃",
    "<br>",
    "<a name=\"23\"> </a>",
    "<b>כג</b>",
    " וַיְצַ֣ו שְׁחָקִ֣ים מִמָּ֑עַל &nbsp;&nbsp; וְדַלְתֵ֖י שָׁמַ֣יִם פָּתָֽח׃",
    "<br>",
    "<a name=\"24\"> </a>",
    "<b>כד</b>",
    " וַיַּמְטֵ֬ר עֲלֵיהֶ֣ם מָ֣ן לֶֽאֱכֹ֑ל &nbsp;&nbsp; וּדְגַן־שָׁ֝מַ֗יִם נָ֣תַן לָֽמוֹ׃",
    "<br>",
    "<a name=\"25\"> </a>",
    "<b>כה</b>",
    " לֶ֣חֶם אַ֭בִּירִים אָ֣כַל אִ֑ישׁ &nbsp;&nbsp; צֵידָ֬ה שָׁלַ֖ח לָהֶ֣ם לָשֹֽׂבַע׃",
    "<br>",
    "<a name=\"26\"> </a>",
    "<b>כו</b>",
    " יַסַּ֣ע קָ֭דִים בַּשָּׁמָ֑יִם &nbsp;&nbsp; וַיְנַהֵ֖ג בְּעֻזּ֣וֹ תֵימָֽן׃",
    "<br>",
    "<a name=\"27\"> </a>",
    "<b>כז</b>",
    " וַיַּמְטֵ֬ר עֲלֵיהֶ֣ם כֶּֽעָפָ֣ר שְׁאֵ֑ר &nbsp;&nbsp; וּֽכְח֥וֹל יַ֝מִּ֗ים ע֣וֹף כָּנָֽף׃",
    "<br>",
    "<a name=\"28\"> </a>",
    "<b>כח</b>",
    " וַ֭יַּפֵּל בְּקֶ֣רֶב מַֽחֲנֵ֑הוּ &nbsp;&nbsp; סָ֝בִ֗יב לְמִשְׁכְּנֹתָֽיו׃",
    "<br>",
    "<a name=\"29\"> </a>",
    "<b>כט</b>",
    " וַיֹּֽאכְל֣וּ וַיִּשְׂבְּע֣וּ מְאֹ֑ד &nbsp;&nbsp; וְ֝תַֽאֲוָתָ֗ם יָבִ֥א לָהֶֽם׃",
    "<br>",
    "<a name=\"30\"> </a>",
    "<b>ל</b>",
    " לֹא־זָ֥רוּ מִתַּֽאֲוָתָ֑ם &nbsp;&nbsp; ע֝֗וֹד אָכְלָ֥ם בְּפִיהֶֽם׃",
    "<br>",
    "<a name=\"31\"> </a>",
    "<b>לא</b>",
    " וְאַ֤ף אֱלֹהִ֨ים&nbsp;׀ עָ֘לָ֤ה בָהֶ֗ם &nbsp;&nbsp; וַֽ֭יַּהֲרֹג בְּמִשְׁמַנֵּיהֶ֑ם",
    "<br>",
    "וּבַֽחוּרֵ֖י יִשְׂרָאֵ֣ל &nbsp;&nbsp; הִכְרִֽיעַ׃",
    "<br>",
    "<a name=\"32\"> </a>",
    "<b>לב</b>",
    " בְּכָל־זֹ֭את חָֽטְאוּ־ע֑וֹד &nbsp;&nbsp; וְלֹֽא־הֶ֝אֱמִ֗ינוּ בְּנִפְלְאוֹתָֽיו׃",
    "<br>",
    "<a name=\"33\"> </a>",
    "<b>לג</b>",
    " וַיְכַל־בַּהֶ֥בֶל יְמֵיהֶ֑ם &nbsp;&nbsp; וּ֝שְׁנוֹתָ֗ם בַּבֶּֽהָלָֽה׃",
    "<br>",
    "<a name=\"34\"> </a>",
    "<b>לד</b>",
    " אִם־הֲרָגָ֥ם וּדְרָשׁ֑וּהוּ &nbsp;&nbsp; וְ֝שָׁ֗בוּ וְשִֽׁחֲרוּ־אֵֽל׃",
    "<br>",
    "<a name=\"35\"> </a>",
    "<b>לה</b>",
    " וַֽ֭יִּזְכְּרוּ כִּֽי־אֱלֹהִ֣ים צוּרָ֑ם &nbsp;&nbsp; וְאֵ֥ל עֶ֝לְי֗וֹן גֹּֽאֲלָֽם׃",
    "<br>",
    "<a name=\"36\"> </a>",
    "<b>לו</b>",
    " וַיְפַתּ֥וּהוּ בְּפִיהֶ֑ם &nbsp;&nbsp; וּ֝בִלְשׁוֹנָ֗ם יְכַזְּבוּ־לֽוֹ׃",
    "<br>",
    "<a name=\"37\"> </a>",
    "<b>לז</b>",
    " וְ֭לִבָּם לֹֽא־נָכ֣וֹן עִמּ֑וֹ &nbsp;&nbsp; וְלֹ֥א נֶֽ֝אֶמְנ֗וּ בִּבְרִיתֽוֹ׃",
    "<br>",
    "<a name=\"38\"> </a>",
    "<b>לח</b>",
    " וְה֤וּא רַח֨וּם&nbsp;׀ יְכַפֵּ֥ר עָוֺן֮ &nbsp;&nbsp; וְֽלֹא־יַֽ֫שְׁחִ֥ית",
    "<br>",
    "וְ֭הִרְבָּה לְהָשִׁ֣יב אַפּ֑וֹ &nbsp;&nbsp; וְלֹֽא־יָ֝עִ֗יר כָּל־חֲמָתֽוֹ׃",
    "<br>",
    "<a name=\"39\"> </a>",
    "<b>לט</b>",
    " וַ֭יִּזְכֹּר כִּֽי־בָשָׂ֣ר הֵ֑מָּה &nbsp;&nbsp; ר֥וּחַ ה֝וֹלֵ֗ךְ וְלֹ֣א יָשֽׁוּב׃",
    "<br>",
    "<a name=\"40\"> </a>",
    "<b>מ</b>",
    " כַּ֭מָּה יַמְר֣וּהוּ בַמִּדְבָּ֑ר &nbsp;&nbsp; יַֽ֝עֲצִיב֗וּהוּ בִּֽישִׁימֽוֹן׃",
    "<br>",
    "<a name=\"41\"> </a>",
    "<b>מא</b>",
    " וַיָּשׁ֣וּבוּ וַיְנַסּ֣וּ אֵ֑ל &nbsp;&nbsp; וּקְד֖וֹשׁ יִשְׂרָאֵ֣ל הִתְוֽוּ׃",
    "<br>",
    "<a name=\"42\"> </a>",
    "<b>מב</b>",
    " לֹֽא־זָכְר֥וּ אֶת־יָד֑וֹ &nbsp;&nbsp; י֝֗וֹם אֲֽשֶׁר־פָּדָ֥ם מִנִּי־צָֽר׃",
    "<br>",
    "<a name=\"43\"> </a>",
    "<b>מג</b>",
    " אֲשֶׁר־שָׂ֣ם בְּ֭מִצְרַיִם אֹֽתוֹתָ֑יו &nbsp;&nbsp; וּ֝מֽוֹפְתָ֗יו בִּשְׂדֵה־צֹֽעַן׃",
    "<br>",
    "<a name=\"44\"> </a>",
    "<b>מד</b>",
    " וַיַּֽהֲפֹ֣ךְ לְ֭דָם יְאֹֽרֵיהֶ֑ם &nbsp;&nbsp; וְ֝נֹֽזְלֵיהֶ֗ם בַּל־יִשְׁתָּיֽוּן׃",
    "<br>",
    "<a name=\"45\"> </a>",
    "<b>מה</b>",
    " יְשַׁלַּ֬ח בָּהֶ֣ם עָ֭רֹב וַיֹּֽאכְלֵ֑ם &nbsp;&nbsp; וּ֝צְפַרְדֵּ֗עַ וַתַּשְׁחִיתֵֽם׃",
    "<br>",
    "<a name=\"46\"> </a>",
    "<b>מו</b>",
    " וַיִּתֵּ֣ן לֶֽחָסִ֣יל יְבוּלָ֑ם &nbsp;&nbsp; וִֽ֝יגִיעָ֗ם לָֽאַרְבֶּֽה׃",
    "<br>",
    "<a name=\"47\"> </a>",
    "<b>מז</b>",
    " יַֽהֲרֹ֣ג בַּבָּרָ֣ד גַּפְנָ֑ם &nbsp;&nbsp; וְ֝שִׁקְמוֹתָ֗ם בַּֽחֲנָמַֽל׃",
    "<br>",
    "<a name=\"48\"> </a>",
    "<b>מח</b>",
    " וַיַּסְגֵּ֣ר לַבָּרָ֣ד בְּעִירָ֑ם &nbsp;&nbsp; וּ֝מִקְנֵיהֶ֗ם לָֽרְשָׁפִֽים׃",
    "<br>",
    "<a name=\"49\"> </a>",
    "<b>מט</b>",
    " יְשַׁלַּח־בָּ֨ם&nbsp;׀ חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה &nbsp;&nbsp; מִ֝שְׁלַ֗חַת מַלְאֲכֵ֥י רָעִֽים׃",
    "<br>",
    "<a name=\"50\"> </a>",
    "<b>נ</b>",
    " יְפַלֵּ֥ס נָתִ֗יב לְאַ֫פּ֥וֹ &nbsp;&nbsp; לֹֽא־חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃",
    "<br>",
    "<a name=\"51\"> </a>",
    "<b>נא</b>",
    " וַיַּ֣ךְ כָּל־בְּכ֣וֹר בְּמִצְרָ֑יִם &nbsp;&nbsp; רֵאשִׁ֥ית א֝וֹנִ֗ים בְּאָֽהֳלֵי־חָֽם׃",
    "<br>",
    "<a name=\"52\"> </a>",
    "<b>נב</b>",
    " וַיַּסַּ֣ע כַּצֹּ֣אן עַמּ֑וֹ &nbsp;&nbsp; וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃",
    "<br>",
    "<a name=\"53\"> </a>",
    "<b>נג</b>",
    " וַיַּנְחֵ֣ם לָ֭בֶטַח וְלֹ֣א פָחָ֑דוּ &nbsp;&nbsp; וְאֶת־אֽ֝וֹיְבֵיהֶ֗ם כִּסָּ֥ה הַיָּֽם׃",
    "<br>",
    "<a name=\"54\"> </a>",
    "<b>נד</b>",
    " וַ֭יְבִיאֵם אֶל־גְּב֣וּל קָדְשׁ֑וֹ &nbsp;&nbsp; הַר־זֶ֝֗ה קָֽנְתָ֥ה יְמִינֽוֹ׃",
    "<br>",
    "<a name=\"55\"> </a>",
    "<b>נה</b>",
    " וַיְגָ֤רֶשׁ מִפְּנֵיהֶ֨ם&nbsp;׀ גּוֹיִ֗ם &nbsp;&nbsp; וַֽ֭יַּפִּילֵם בְּחֶ֣בֶל נַֽחֲלָ֑ה",
    "<br>",
    "וַיַּשְׁכֵּ֥ן בְּ֝אָֽהֳלֵיהֶ֗ם &nbsp;&nbsp; שִׁבְטֵ֥י יִשְׂרָאֵֽל׃",
    "<br>",
    "<a name=\"56\"> </a>",
    "<b>נו</b>",
    " וַיְנַסּ֣וּ וַ֭יַּמְרוּ אֶת־אֱלֹהִ֣ים עֶלְי֑וֹן &nbsp;&nbsp; וְ֝עֵֽדוֹתָ֗יו לֹ֣א שָׁמָֽרוּ׃",
    "<br>",
    "<a name=\"57\"> </a>",
    "<b>נז</b>",
    " וַיִּסֹּ֣גוּ וַֽ֭יִּבְגְּדוּ כַּֽאֲבוֹתָ֑ם &nbsp;&nbsp; נֶ֝הְפְּכ֗וּ כְּקֶ֣שֶׁת רְמִיָּֽה׃",
    "<br>",
    "<a name=\"58\"> </a>",
    "<b>נח</b>",
    " וַיַּכְעִיס֥וּהוּ בְּבָֽמוֹתָ֑ם &nbsp;&nbsp; וּ֝בִפְסִֽילֵיהֶ֗ם יַקְנִיאֽוּהוּ׃",
    "<br>",
    "<a name=\"59\"> </a>",
    "<b>נט</b>",
    " שָׁמַ֣ע אֱ֭לֹהִים וַֽיִּתְעַבָּ֑ר &nbsp;&nbsp; וַיִּמְאַ֥ס מְ֝אֹ֗ד בְּיִשְׂרָאֵֽל׃",
    "<br>",
    "<a name=\"60\"> </a>",
    "<b>ס</b>",
    " וַ֭יִּטֹּשׁ מִשְׁכַּ֣ן שִׁל֑וֹ &nbsp;&nbsp; אֹ֝֗הֶל שִׁכֵּ֥ן בָּֽאָדָֽם׃",
    "<br>",
    "<a name=\"61\"> </a>",
    "<b>סא</b>",
    " וַיִּתֵּ֣ן לַשְּׁבִ֣י עֻזּ֑וֹ &nbsp;&nbsp; וְֽתִפְאַרְתּ֥וֹ בְיַד־צָֽר׃",
    "<br>",
    "<a name=\"62\"> </a>",
    "<b>סב</b>",
    " וַיַּסְגֵּ֣ר לַחֶ֣רֶב עַמּ֑וֹ &nbsp;&nbsp; וּ֝בְנַֽחֲלָת֗וֹ הִתְעַבָּֽר׃",
    "<br>",
    "<a name=\"63\"> </a>",
    "<b>סג</b>",
    " בַּֽחוּרָ֥יו אָֽכְלָה־אֵ֑שׁ &nbsp;&nbsp; וּ֝בְתֽוּלֹתָ֗יו לֹ֣א הוּלָּֽלוּ׃",
    "<br>",
    "<a name=\"64\"> </a>",
    "<b>סד</b>",
    " כֹּֽ֭הֲנָיו בַּחֶ֣רֶב נָפָ֑לוּ &nbsp;&nbsp; וְ֝אַלְמְנֹתָ֗יו לֹ֣א תִבְכֶּֽינָה׃",
    "<br>",
    "<a name=\"65\"> </a>",
    "<b>סה</b>",
    " וַיִּקַ֖ץ כְּיָשֵׁ֥ן&nbsp;׀ אֲדֹנָ֑י &nbsp;&nbsp; כְּ֝גִבּ֗וֹר מִתְרוֹנֵ֥ן מִיָּֽיִן׃",
    "<br>",
    "<a name=\"66\"> </a>",
    "<b>סו</b>",
    " וַיַּךְ־צָרָ֥יו אָח֑וֹר &nbsp;&nbsp; חֶרְפַּ֥ת ע֝וֹלָ֗ם נָ֣תַן לָֽמוֹ׃",
    "<br>",
    "<a name=\"67\"> </a>",
    "<b>סז</b>",
    " וַ֭יִּמְאַס בְּאֹ֣הֶל יוֹסֵ֑ף &nbsp;&nbsp; וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃",
    "<br>",
    "<a name=\"68\"> </a>",
    "<b>סח</b>",
    " וַ֭יִּבְחַר אֶת־שֵׁ֣בֶט יְהוּדָ֑ה &nbsp;&nbsp; אֶֽת־הַ֥ר צִ֝יּ֗וֹן אֲשֶׁ֣ר אָהֵֽב׃",
    "<br>",
    "<a name=\"69\"> </a>",
    "<b>סט</b>",
    " וַיִּ֣בֶן כְּמֽוֹ־רָ֭מִים מִקְדָּשׁ֑וֹ &nbsp;&nbsp; כְּ֝אֶ֗רֶץ יְסָדָ֥הּ לְעוֹלָֽם׃",
    "<br>",
    "<a name=\"70\"> </a>",
    "<b>ע</b>",
    " וַ֭יִּבְחַר בְּדָוִ֣ד עַבְדּ֑וֹ &nbsp;&nbsp; וַ֝יִּקָּחֵ֗הוּ מִֽמִּכְלְאֹ֥ת צֹֽאן׃",
    "<br>",
    "<a name=\"71\"> </a>",
    "<b>עא</b>",
    " מֵֽאַחַ֥ר עָל֗וֹת הֱ֫בִיא֥וֹ &nbsp;&nbsp; לִ֭רְעוֹת בְּיַֽעֲקֹ֣ב עַמּ֑וֹ וּ֝בְיִשְׂרָאֵ֗ל נַֽחֲלָתֽוֹ׃",
    "<br>",
    "<a name=\"72\"> </a>",
    "<b>עב</b>",
    " וַ֭יִּרְעֵם כְּתֹ֣ם לְבָב֑וֹ &nbsp;&nbsp; וּבִתְבוּנ֖וֹת כַּפָּ֣יו יַנְחֵֽם׃"
  ],
  "lines": [
    {
      "verse": "א",
      "text": "מַשְׂכִּ֗יל לְאָ֫סָ֥ף הַֽאֲזִ֣ינָה עַ֭מִּי תּֽוֹרָתִ֑י הַטּ֥וּ אָ֝זְנְכֶ֗ם לְאִמְרֵי־פִֽי"
    },
    {
      "verse": "ב",
      "text": "אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי־קֶֽדֶם"
    },
    {
      "verse": "ג",
      "text": "אֲשֶׁ֣ר שָׁ֭מַעְנוּ וַנֵּֽדָעֵ֑ם וַֽ֝אֲבוֹתֵ֗ינוּ סִפְּרוּ־לָֽנוּ"
    },
    {
      "verse": "ד",
      "text": "לֹ֤א נְכַחֵ֨ד ׀ מִבְּנֵיהֶ֗ם לְד֥וֹר אַֽחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶֽעֱזוּז֥וֹ וְ֝נִפְלְאֹתָ֗יו אֲשֶׁ֣ר עָשָֽׂה"
    },
    {
      "verse": "ה",
      "text": "וַיָּ֤קֶם עֵד֨וּת ׀ בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת־אֲבוֹתֵ֑ינוּ לְ֝הֽוֹדִיעָ֗ם לִבְנֵיהֶֽם"
    },
    {
      "verse": "ו",
      "text": "לְמַ֤עַן יֵֽדְע֨וּ ׀ דּ֣וֹר אַֽ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם"
    },
    {
      "verse": "ז",
      "text": "וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַ֥עַלְלֵי־אֵ֑ל וּמִצְוֺתָ֥יו יִנְצֹֽרוּ"
    },
    {
      "verse": "ח",
      "text": "וְלֹ֤א יִֽהְי֨וּ ׀ כַּֽאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹֽא־הֵכִ֣ין לִבּ֑וֹ וְלֹֽא־נֶאֶמְנָ֖ה אֶת־אֵ֣ל רוּחֽוֹ"
    },
    {
      "verse": "ט",
      "text": "בְּֽנֵי־אֶפְרַ֗יִם נֽוֹשְׁקֵ֥י רֽוֹמֵי־קָ֑שֶׁת הָֽ֝פְכ֗וּ בְּי֣וֹם קְרָֽב"
    },
    {
      "verse": "י",
      "text": "לֹ֣א שָֽׁ֭מְרוּ בְּרִ֣ית אֱלֹהִ֑ים וּ֝בְתֽוֹרָת֗וֹ מֵֽאֲנ֥וּ לָלֶֽכֶת"
    },
    {
      "verse": "יא",
      "text": "וַיִּשְׁכְּח֥וּ עֲלִֽילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם"
    },
    {
      "verse": "יב",
      "text": "נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה־צֹֽעַן"
    },
    {
      "verse": "יג",
      "text": "בָּ֣קַע יָ֭ם וַיַּֽעֲבִירֵ֑ם וַֽיַּצֶּב־מַ֥יִם כְּמוֹ־נֵֽד"
    },
    {
      "verse": "יד",
      "text": "וַיַּנְחֵ֣ם בֶּֽעָנָ֣ן יוֹמָ֑ם וְכָל־הַ֝לַּ֗יְלָה בְּא֣וֹר אֵֽשׁ"
    },
    {
      "verse": "טו",
      "text": "יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה"
    },
    {
      "verse": "טז",
      "text": "וַיּוֹצִ֣א נֽוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם"
    },
    {
      "verse": "יז",
      "text": "וַיּוֹסִ֣יפוּ ע֭וֹד לַֽחֲטֹא־ל֑וֹ לַֽמְר֥וֹת עֶ֝לְי֗וֹן בַּצִּיָּֽה"
    },
    {
      "verse": "יח",
      "text": "וַיְנַסּוּ־אֵ֥ל בִּלְבָבָ֑ם לִֽשְׁאָל־אֹ֥כֶל לְנַפְשָֽׁם"
    },
    {
      "verse": "יט",
      "text": "וַֽיְדַבְּר֗וּ בֵּֽאלֹ֫הִ֥ים אָֽ֭מְרוּ הֲי֣וּכַל אֵ֑ל לַֽעֲרֹ֥ךְ שֻׁ֝לְחָ֗ן בַּמִּדְבָּֽר"
    },
    {
      "verse": "כ",
      "text": "הֵ֤ן הִכָּה־צ֨וּר ׀ וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם־לֶ֭חֶם י֣וּכַל תֵּ֑ת אִם־יָכִ֖ין שְׁאֵ֣ר לְעַמּֽוֹ"
    },
    {
      "verse": "כא",
      "text": "לָכֵ֤ן ׀ שָׁמַ֥ע יְהוָ֗ה וַֽיִּתְעַ֫בָּ֥ר וְ֭אֵשׁ נִשְּׂקָ֣ה בְיַֽעֲקֹ֑ב וְגַם־אַ֝֗ף עָלָ֥ה בְיִשְׂרָאֵֽל"
    },
    {
      "verse": "כב",
      "text": "כִּ֤י לֹ֣א הֶֽ֭אֱמִינוּ בֵּֽאלֹהִ֑ים וְלֹ֥א בָֽ֝טְח֗וּ בִּישֽׁוּעָתֽוֹ"
    },
    {
      "verse": "כג",
      "text": "וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח"
    },
    {
      "verse": "כד",
      "text": "וַיַּמְטֵ֬ר עֲלֵיהֶ֣ם מָ֣ן לֶֽאֱכֹ֑ל וּדְגַן־שָׁ֝מַ֗יִם נָ֣תַן לָֽמוֹ"
    },
    {
      "verse": "כה",
      "text": "לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע"
    },
    {
      "verse": "כו",
      "text": "יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן"
    },
    {
      "verse": "כז",
      "text": "וַיַּמְטֵ֬ר עֲלֵיהֶ֣ם כֶּֽעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף"
    },
    {
      "verse": "כח",
      "text": "וַ֭יַּפֵּל בְּקֶ֣רֶב מַֽחֲנֵ֑הוּ סָ֝בִ֗יב לְמִשְׁכְּנֹתָֽיו"
    },
    {
      "verse": "כט",
      "text": "וַיֹּֽאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם"
    },
    {
      "verse": "ל",
      "text": "לֹא־זָ֥רוּ מִתַּֽאֲוָתָ֑ם ע֝֗וֹד אָכְלָ֥ם בְּפִיהֶֽם"
    },
    {
      "verse": "לא",
      "text": "וְאַ֤ף אֱלֹהִ֨ים ׀ עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַֽחוּרֵ֖י יִשְׂרָאֵ֣ל הִכְרִֽיעַ"
    },
    {
      "verse": "לב",
      "text": "בְּכָל־זֹ֭את חָֽטְאוּ־ע֑וֹד וְלֹֽא־הֶ֝אֱמִ֗ינוּ בְּנִפְלְאוֹתָֽיו"
    },
    {
      "verse": "לג",
      "text": "וַיְכַל־בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּֽהָלָֽה"
    },
    {
      "verse": "לד",
      "text": "אִם־הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ־אֵֽל"
    },
    {
      "verse": "לה",
      "text": "וַֽ֭יִּזְכְּרוּ כִּֽי־אֱלֹהִ֣ים צוּרָ֑ם וְאֵ֥ל עֶ֝לְי֗וֹן גֹּֽאֲלָֽם"
    },
    {
      "verse": "לו",
      "text": "וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ־לֽוֹ"
    },
    {
      "verse": "לז",
      "text": "וְ֭לִבָּם לֹֽא־נָכ֣וֹן עִמּ֑וֹ וְלֹ֥א נֶֽ֝אֶמְנ֗וּ בִּבְרִיתֽוֹ"
    },
    {
      "verse": "לח",
      "text": "וְה֤וּא רַח֨וּם ׀ יְכַפֵּ֥ר עָוֺן֮ וְֽלֹא־יַֽ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא־יָ֝עִ֗יר כָּל־חֲמָתֽוֹ"
    },
    {
      "verse": "לט",
      "text": "וַ֭יִּזְכֹּר כִּֽי־בָשָׂ֣ר הֵ֑מָּה ר֥וּחַ ה֝וֹלֵ֗ךְ וְלֹ֣א יָשֽׁוּב"
    },
    {
      "verse": "מ",
      "text": "כַּ֭מָּה יַמְר֣וּהוּ בַמִּדְבָּ֑ר יַֽ֝עֲצִיב֗וּהוּ בִּֽישִׁימֽוֹן"
    },
    {
      "verse": "מא",
      "text": "וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ יִשְׂרָאֵ֣ל הִתְוֽוּ"
    },
    {
      "verse": "מב",
      "text": "לֹֽא־זָכְר֥וּ אֶת־יָד֑וֹ י֝֗וֹם אֲֽשֶׁר־פָּדָ֥ם מִנִּי־צָֽר"
    },
    {
      "verse": "מג",
      "text": "אֲשֶׁר־שָׂ֣ם בְּ֭מִצְרַיִם אֹֽתוֹתָ֑יו וּ֝מֽוֹפְתָ֗יו בִּשְׂדֵה־צֹֽעַן"
    },
    {
      "verse": "מד",
      "text": "וַיַּֽהֲפֹ֣ךְ לְ֭דָם יְאֹֽרֵיהֶ֑ם וְ֝נֹֽזְלֵיהֶ֗ם בַּל־יִשְׁתָּיֽוּן"
    },
    {
      "verse": "מה",
      "text": "יְשַׁלַּ֬ח בָּהֶ֣ם עָ֭רֹב וַיֹּֽאכְלֵ֑ם וּ֝צְפַרְדֵּ֗עַ וַתַּשְׁחִיתֵֽם"
    },
    {
      "verse": "מו",
      "text": "וַיִּתֵּ֣ן לֶֽחָסִ֣יל יְבוּלָ֑ם וִֽ֝יגִיעָ֗ם לָֽאַרְבֶּֽה"
    },
    {
      "verse": "מז",
      "text": "יַֽהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם בַּֽחֲנָמַֽל"
    },
    {
      "verse": "מח",
      "text": "וַיַּסְגֵּ֣ר לַבָּרָ֣ד בְּעִירָ֑ם וּ֝מִקְנֵיהֶ֗ם לָֽרְשָׁפִֽים"
    },
    {
      "verse": "מט",
      "text": "יְשַׁלַּח־בָּ֨ם ׀ חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים"
    },
    {
      "verse": "נ",
      "text": "יְפַלֵּ֥ס נָתִ֗יב לְאַ֫פּ֥וֹ לֹֽא־חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר"
    },
    {
      "verse": "נא",
      "text": "וַיַּ֣ךְ כָּל־בְּכ֣וֹר בְּמִצְרָ֑יִם רֵאשִׁ֥ית א֝וֹנִ֗ים בְּאָֽהֳלֵי־חָֽם"
    },
    {
      "verse": "נב",
      "text": "וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם כַּ֝עֵ֗דֶר בַּמִּדְבָּֽר"
    },
    {
      "verse": "נג",
      "text": "וַיַּנְחֵ֣ם לָ֭בֶטַח וְלֹ֣א פָחָ֑דוּ וְאֶת־אֽ֝וֹיְבֵיהֶ֗ם כִּסָּ֥ה הַיָּֽם"
    },
    {
      "verse": "נד",
      "text": "וַ֭יְבִיאֵם אֶל־גְּב֣וּל קָדְשׁ֑וֹ הַר־זֶ֝֗ה קָֽנְתָ֥ה יְמִינֽוֹ"
    },
    {
      "verse": "נה",
      "text": "וַיְגָ֤רֶשׁ מִפְּנֵיהֶ֨ם ׀ גּוֹיִ֗ם וַֽ֭יַּפִּילֵם בְּחֶ֣בֶל נַֽחֲלָ֑ה וַיַּשְׁכֵּ֥ן בְּ֝אָֽהֳלֵיהֶ֗ם שִׁבְטֵ֥י יִשְׂרָאֵֽל"
    },
    {
      "verse": "נו",
      "text": "וַיְנַסּ֣וּ וַ֭יַּמְרוּ אֶת־אֱלֹהִ֣ים עֶלְי֑וֹן וְ֝עֵֽדוֹתָ֗יו לֹ֣א שָׁמָֽרוּ"
    },
    {
      "verse": "נז",
      "text": "וַיִּסֹּ֣גוּ וַֽ֭יִּבְגְּדוּ כַּֽאֲבוֹתָ֑ם נֶ֝הְפְּכ֗וּ כְּקֶ֣שֶׁת רְמִיָּֽה"
    },
    {
      "verse": "נח",
      "text": "וַיַּכְעִיס֥וּהוּ בְּבָֽמוֹתָ֑ם וּ֝בִפְסִֽילֵיהֶ֗ם יַקְנִיאֽוּהוּ"
    },
    {
      "verse": "נט",
      "text": "שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס מְ֝אֹ֗ד בְּיִשְׂרָאֵֽל"
    },
    {
      "verse": "ס",
      "text": "וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל שִׁכֵּ֥ן בָּֽאָדָֽם"
    },
    {
      "verse": "סא",
      "text": "וַיִּתֵּ֣ן לַשְּׁבִ֣י עֻזּ֑וֹ וְֽתִפְאַרְתּ֥וֹ בְיַד־צָֽר"
    },
    {
      "verse": "סב",
      "text": "וַיַּסְגֵּ֣ר לַחֶ֣רֶב עַמּ֑וֹ וּ֝בְנַֽחֲלָת֗וֹ הִתְעַבָּֽר"
    },
    {
      "verse": "סג",
      "text": "בַּֽחוּרָ֥יו אָֽכְלָה־אֵ֑שׁ וּ֝בְתֽוּלֹתָ֗יו לֹ֣א הוּלָּֽלוּ"
    },
    {
      "verse": "סד",
      "text": "כֹּֽ֭הֲנָיו בַּחֶ֣רֶב נָפָ֑לוּ וְ֝אַלְמְנֹתָ֗יו לֹ֣א תִבְכֶּֽינָה"
    },
    {
      "verse": "סה",
      "text": "וַיִּקַ֖ץ כְּיָשֵׁ֥ן ׀ אֲדֹנָ֑י כְּ֝גִבּ֗וֹר מִתְרוֹנֵ֥ן מִיָּֽיִן"
    },
    {
      "verse": "סו",
      "text": "וַיַּךְ־צָרָ֥יו אָח֑וֹר חֶרְפַּ֥ת ע֝וֹלָ֗ם נָ֣תַן לָֽמוֹ"
    },
    {
      "verse": "סז",
      "text": "וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט אֶ֝פְרַ֗יִם לֹ֣א בָחָֽר"
    },
    {
      "verse": "סח",
      "text": "וַ֭יִּבְחַר אֶת־שֵׁ֣בֶט יְהוּדָ֑ה אֶֽת־הַ֥ר צִ֝יּ֗וֹן אֲשֶׁ֣ר אָהֵֽב"
    },
    {
      "verse": "סט",
      "text": "וַיִּ֣בֶן כְּמֽוֹ־רָ֭מִים מִקְדָּשׁ֑וֹ כְּ֝אֶ֗רֶץ יְסָדָ֥הּ לְעוֹלָֽם"
    },
    {
      "verse": "ע",
      "text": "וַ֭יִּבְחַר בְּדָוִ֣ד עַבְדּ֑וֹ וַ֝יִּקָּחֵ֗הוּ מִֽמִּכְלְאֹ֥ת צֹֽאן"
    },
    {
      "verse": "עא",
      "text": "מֵֽאַחַ֥ר עָל֗וֹת הֱ֫בִיא֥וֹ לִ֭רְעוֹת בְּיַֽעֲקֹ֣ב עַמּ֑וֹ וּ֝בְיִשְׂרָאֵ֗ל נַֽחֲלָתֽוֹ"
    },
    {
      "verse": "עב",
      "text": "וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת כַּפָּ֣יו יַנְחֵֽם"
    }
  ],
  "perk": "עח"
}