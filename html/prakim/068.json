{
  "header": "<h1>תהילים פרק סח</h1>",
  "verses": [
    "<b>א</b>",
    " לַמְנַצֵּ֥חַ לְדָוִ֗ד מִזְמ֥וֹר שִֽׁיר׃",
    "<br>",
    "<a name=\"2\"> </a>",
    "<b>ב</b>",
    " יָק֣וּם אֱ֭לֹהִים יָפ֣וּצוּ אֽוֹיְבָ֑יו &nbsp;&nbsp; וְיָנ֥וּסוּ מְ֝שַׂנְאָ֗יו מִפָּנָֽיו׃",
    "<br>",
    "<a name=\"3\"> </a>",
    "<b>ג</b>",
    " כְּהִנְדֹּ֥ף עָשָׁ֗ן &nbsp;&nbsp; תִּ֫נְדֹּ֥ף",
    "<br>",
    "כְּהִמֵּ֣ס דּ֭וֹנַג מִפְּנֵי־אֵ֑שׁ &nbsp;&nbsp; יֹֽאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃",
    "<br>",
    "<a name=\"4\"> </a>",
    "<b>ד</b>",
    " וְֽצַדִּיקִ֗ים יִשְׂמְח֣וּ יַֽ֭עַלְצוּ לִפְנֵ֥י אֱלֹהִ֗ים &nbsp;&nbsp; וְיָשִׂ֥ישׂוּ בְשִׂמְחָֽה׃",
    "<br>",
    "<a name=\"5\"> </a>",
    "<b>ה</b>",
    " שִׁ֤ירוּ&nbsp;׀ לֵֽאלֹהִים֮ &nbsp;&nbsp; זַמְּר֪וּ שְׁ֫מ֥וֹ",
    "<br>",
    "סֹ֡לּוּ לָֽרֹכֵ֣ב בָּֽ֭עֲרָבוֹת בְּיָ֥הּ שְׁמ֗וֹ &nbsp;&nbsp; וְעִלְז֥וּ לְפָנָֽיו׃",
    "<br>",
    "<a name=\"6\"> </a>",
    "<b>ו</b>",
    " אֲבִ֣י יְ֭תוֹמִים וְדַיַּ֣ן אַלְמָנ֑וֹת &nbsp;&nbsp; אֱ֝לֹהִ֗ים בִּמְע֥וֹן קָדְשֽׁוֹ׃",
    "<br>",
    "<a name=\"7\"> </a>",
    "<b>ז</b>",
    " אֱלֹהִ֤ים&nbsp;׀ מ֘וֹשִׁ֤יב יְחִידִ֨ים&nbsp;׀ בַּ֗יְתָה &nbsp;&nbsp; מוֹצִ֣יא אֲ֭סִירִים בַּכּֽוֹשָׁר֑וֹת",
    "<br>",
    "אַ֥ךְ סֽ֝וֹרְרִ֗ים &nbsp;&nbsp; שָֽׁכְנ֥וּ צְחִיחָֽה׃",
    "<br>",
    "<a name=\"8\"> </a>",
    "<b>ח</b>",
    " אֱֽלֹהִ֗ים בְּ֭צֵֽאתְךָ לִפְנֵ֣י עַמֶּ֑ךָ &nbsp;&nbsp; בְּצַעְדְּךָ֖ בִֽישִׁימ֣וֹן סֶֽלָה׃",
    "<br>",
    "<a name=\"9\"> </a>",
    "<b>ט</b>",
    " אֶ֤רֶץ רָעָ֨שָׁה&nbsp;׀ אַף־שָׁמַ֣יִם נָֽטְפוּ֮ &nbsp;&nbsp; מִפְּנֵ֪י אֱלֹ֫הִ֥ים",
    "<br>",
    "זֶ֥ה סִינַ֑י &nbsp;&nbsp; מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל׃",
    "<br>",
    "<a name=\"10\"> </a>",
    "<b>י</b>",
    " גֶּ֣שֶׁם נְ֭דָבוֹת תָּנִ֣יף אֱלֹהִ֑ים &nbsp;&nbsp; נַחֲלָֽתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ׃",
    "<br>",
    "<a name=\"11\"> </a>",
    "<b>יא</b>",
    " חַיָּֽתְךָ֥ יָֽשְׁבוּ־בָ֑הּ &nbsp;&nbsp; תָּ֤כִֽין בְּטוֹבָֽתְךָ֖ לֶֽעָנִ֣י אֱלֹהִֽים׃",
    "<br>",
    "<a name=\"12\"> </a>",
    "<b>יב</b>",
    " אֲדֹנָ֥י יִתֶּן־אֹ֑מֶר &nbsp;&nbsp; הַֽ֝מְבַשְּׂר֗וֹת צָבָ֥א רָֽב׃",
    "<br>",
    "<a name=\"13\"> </a>",
    "<b>יג</b>",
    " מַלְכֵ֣י צְ֭בָאוֹת יִדֹּד֣וּן יִדֹּד֑וּן &nbsp;&nbsp; וּנְוַת־בַּ֝֗יִת תְּחַלֵּ֥ק שָׁלָֽל׃",
    "<br>",
    "<a name=\"14\"> </a>",
    "<b>יד</b>",
    " אִֽם־תִּשְׁכְּבוּן֮ &nbsp;&nbsp; בֵּ֤ין שְׁפַ֫תָּ֥יִם",
    "<br>",
    "כַּנְפֵ֣י י֭וֹנָה נֶחְפָּ֣ה בַכֶּ֑סֶף &nbsp;&nbsp; וְ֝אֶבְרוֹתֶ֗יהָ בִּֽירַקְרַ֥ק חָרֽוּץ׃",
    "<br>",
    "<a name=\"15\"> </a>",
    "<b>טו</b>",
    " בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ &nbsp;&nbsp; תַּשְׁלֵ֥ג בְּצַלְמֽוֹן׃",
    "<br>",
    "<a name=\"16\"> </a>",
    "<b>טז</b>",
    " הַר־אֱ֭לֹהִים הַר־בָּשָׁ֑ן &nbsp;&nbsp; הַ֥ר גַּ֝בְנֻנִּ֗ים הַר־בָּשָֽׁן׃",
    "<br>",
    "<a name=\"17\"> </a>",
    "<b>יז</b>",
    " לָ֤מָּה&nbsp;׀ תְּֽרַצְּדוּן֮ &nbsp;&nbsp; הָרִ֪ים גַּבְנֻ֫נִּ֥ים",
    "<br>",
    "הָהָ֗ר חָמַ֣ד אֱלֹהִ֣ים לְשִׁבְתּ֑וֹ &nbsp;&nbsp; אַף־יְ֝הוָ֗ה יִשְׁכֹּ֥ן לָנֶֽצַח׃",
    "<br>",
    "<a name=\"18\"> </a>",
    "<b>יח</b>",
    " רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן &nbsp;&nbsp; אֲדֹנָ֥י בָ֝֗ם סִינַ֥י בַּקֹּֽדֶשׁ׃",
    "<br>",
    "<a name=\"19\"> </a>",
    "<b>יט</b>",
    " עָ֘לִ֤יתָ לַמָּר֨וֹם&nbsp;׀ שָׁ֘בִ֤יתָ שֶּׁ֗בִי &nbsp;&nbsp; לָקַ֣חְתָּ מַ֭תָּנוֹת בָּֽאָדָ֑ם",
    "<br>",
    "וְאַ֥ף סֽ֝וֹרְרִ֗ים &nbsp;&nbsp; לִשְׁכֹּ֤ן&nbsp;׀ יָ֬הּ אֱלֹהִֽים׃",
    "<br>",
    "<a name=\"20\"> </a>",
    "<b>כ</b>",
    " בָּ֤ר֣וּךְ אֲדֹנָי֮ י֤וֹם&nbsp;׀ י֥וֹם &nbsp;&nbsp; יַֽעֲמָס־לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה׃",
    "<br>",
    "<a name=\"21\"> </a>",
    "<b>כא</b>",
    " הָ֤אֵ֣ל&nbsp;׀ לָנוּ֮ אֵ֤ל לְֽמוֹשָׁ֫ע֥וֹת &nbsp;&nbsp; וְלֵֽיהוִ֥ה אֲדֹנָ֑י לַ֝מָּ֗וֶת תֹּֽצָאֽוֹת׃",
    "<br>",
    "<a name=\"22\"> </a>",
    "<b>כב</b>",
    " אַךְ־אֱלֹהִ֗ים יִמְחַץ֮ רֹ֤אשׁ אֹֽ֫יְבָ֥יו &nbsp;&nbsp; קָדְקֹ֥ד שֵׂעָ֑ר מִ֝תְהַלֵּ֗ךְ בַּֽאֲשָׁמָֽיו׃",
    "<br>",
    "<a name=\"23\"> </a>",
    "<b>כג</b>",
    " אָמַ֣ר אֲ֭דֹנָי מִבָּשָׁ֣ן אָשִׁ֑יב &nbsp;&nbsp; אָ֝שִׁ֗יב מִֽמְּצֻל֥וֹת יָֽם׃",
    "<br>",
    "<a name=\"24\"> </a>",
    "<b>כד</b>",
    " לְמַ֤עַן&nbsp;׀ תִּ֥מְחַ֥ץ רַגְלְךָ֗ בְּ֫דָ֥ם &nbsp;&nbsp; לְשׁ֥וֹן כְּלָבֶ֑יךָ מֵאֹֽיְבִ֥ים מִנֵּֽהוּ׃",
    "<br>",
    "<a name=\"25\"> </a>",
    "<b>כה</b>",
    " רָא֣וּ הֲלִֽיכוֹתֶ֣יךָ אֱלֹהִ֑ים &nbsp;&nbsp; הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ׃",
    "<br>",
    "<a name=\"26\"> </a>",
    "<b>כו</b>",
    " קִדְּמ֣וּ שָׁ֭רִים אַחַ֣ר נֹֽגְנִ֑ים &nbsp;&nbsp; בְּת֥וֹךְ עֲ֝לָמ֗וֹת תּֽוֹפֵפֽוֹת׃",
    "<br>",
    "<a name=\"27\"> </a>",
    "<b>כז</b>",
    " בְּֽ֭מַקְהֵלוֹת בָּֽרְכ֣וּ אֱלֹהִ֑ים &nbsp;&nbsp; אֲ֝דֹנָ֗י מִמְּק֥וֹר יִשְׂרָאֵֽל׃",
    "<br>",
    "<a name=\"28\"> </a>",
    "<b>כח</b>",
    " שָׁ֤ם בִּנְיָמִ֨ן&nbsp;׀ צָעִ֡יר רֹדֵ֗ם שָׂרֵ֣י יְ֭הוּדָה רִגְמָתָ֑ם &nbsp;&nbsp; שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃",
    "<br>",
    "<a name=\"29\"> </a>",
    "<b>כט</b>",
    " צִוָּ֥ה אֱלֹהֶ֗יךָ עֻ֫זֶּ֥ךָ &nbsp;&nbsp; עוּזָּ֥ה אֱלֹהִ֑ים ז֝֗וּ פָּעַ֥לְתָּ לָּֽנוּ׃",
    "<br>",
    "<a name=\"30\"> </a>",
    "<b>ל</b>",
    " מֵ֭הֵֽיכָלֶךָ עַל־יְרֽוּשָׁלִָ֑ם &nbsp;&nbsp; לְךָ֤ יוֹבִ֖ילוּ מְלָכִ֣ים שָֽׁי׃",
    "<br>",
    "<a name=\"31\"> </a>",
    "<b>לא</b>",
    " גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים&nbsp;׀ בְּעֶגְלֵ֬י עַמִּ֗ים &nbsp;&nbsp; מִתְרַפֵּ֥ס בְּרַצֵּי־כָ֑סֶף",
    "<br>",
    "בִּזַּ֥ר עַ֝מִּ֗ים &nbsp;&nbsp; קְרָב֥וֹת יֶחְפָּֽצוּ׃",
    "<br>",
    "<a name=\"32\"> </a>",
    "<b>לב</b>",
    " יֶֽאֱתָ֣יוּ חַ֭שְׁמַנִּים מִנִּ֣י מִצְרָ֑יִם &nbsp;&nbsp; כּ֥וּשׁ תָּרִ֥יץ יָ֝דָ֗יו לֵֽאלֹהִֽים׃",
    "<br>",
    "<a name=\"33\"> </a>",
    "<b>לג</b>",
    " מַמְלְכ֣וֹת הָ֭אָרֶץ שִׁ֣ירוּ לֵֽאלֹהִ֑ים &nbsp;&nbsp; זַמְּר֖וּ אֲדֹנָ֣י סֶֽלָה׃",
    "<br>",
    "<a name=\"34\"> </a>",
    "<b>לד</b>",
    " לָֽ֭רֹכֵב בִּשְׁמֵ֣י שְׁמֵי־קֶ֑דֶם &nbsp;&nbsp; הֵ֥ן יִתֵּ֥ן בְּ֝קוֹל֗וֹ ק֣וֹל עֹֽז׃",
    "<br>",
    "<a name=\"35\"> </a>",
    "<b>לה</b>",
    " תְּנ֥וּ עֹ֗ז לֵֽאלֹ֫הִ֥ים &nbsp;&nbsp; עַֽל־יִשְׂרָאֵ֥ל גַּֽאֲוָת֑וֹ וְ֝עֻזּ֗וֹ בַּשְּׁחָקִֽים׃",
    "<br>",
    "<a name=\"36\"> </a>",
    "<b>לו</b>",
    " נ֤וֹרָ֥א אֱלֹהִ֗ים &nbsp;&nbsp; מִֽמִּקְדָּ֫שֶׁ֥יךָ",
    "<br>",
    "אֵ֤ל יִשְׂרָאֵ֗ל &nbsp;&nbsp; ה֤וּא נֹתֵ֨ן&nbsp;׀ עֹ֖ז וְתַֽעֲצֻמ֥וֹת לָעָ֗ם",
    "<br>",
    "בָּר֥וּךְ אֱלֹהִֽים׃"
  ],
  "lines": [
    {
      "verse": "א",
      "text": "לַמְנַצֵּ֥חַ לְדָוִ֗ד מִזְמ֥וֹר שִֽׁיר"
    },
    {
      "verse": "ב",
      "text": "יָק֣וּם אֱ֭לֹהִים יָפ֣וּצוּ אֽוֹיְבָ֑יו וְיָנ֥וּסוּ מְ֝שַׂנְאָ֗יו מִפָּנָֽיו"
    },
    {
      "verse": "ג",
      "text": "כְּהִנְדֹּ֥ף עָשָׁ֗ן תִּ֫נְדֹּ֥ף כְּהִמֵּ֣ס דּ֭וֹנַג מִפְּנֵי־אֵ֑שׁ יֹֽאבְד֥וּ רְ֝שָׁעִ֗ים מִפְּנֵ֥י אֱלֹהִֽים"
    },
    {
      "verse": "ד",
      "text": "וְֽצַדִּיקִ֗ים יִשְׂמְח֣וּ יַֽ֭עַלְצוּ לִפְנֵ֥י אֱלֹהִ֗ים וְיָשִׂ֥ישׂוּ בְשִׂמְחָֽה"
    },
    {
      "verse": "ה",
      "text": "שִׁ֤ירוּ ׀ לֵֽאלֹהִים֮ זַמְּר֪וּ שְׁ֫מ֥וֹ סֹ֡לּוּ לָֽרֹכֵ֣ב בָּֽ֭עֲרָבוֹת בְּיָ֥הּ שְׁמ֗וֹ וְעִלְז֥וּ לְפָנָֽיו"
    },
    {
      "verse": "ו",
      "text": "אֲבִ֣י יְ֭תוֹמִים וְדַיַּ֣ן אַלְמָנ֑וֹת אֱ֝לֹהִ֗ים בִּמְע֥וֹן קָדְשֽׁוֹ"
    },
    {
      "verse": "ז",
      "text": "אֱלֹהִ֤ים ׀ מ֘וֹשִׁ֤יב יְחִידִ֨ים ׀ בַּ֗יְתָה מוֹצִ֣יא אֲ֭סִירִים בַּכּֽוֹשָׁר֑וֹת אַ֥ךְ סֽ֝וֹרְרִ֗ים שָֽׁכְנ֥וּ צְחִיחָֽה"
    },
    {
      "verse": "ח",
      "text": "אֱֽלֹהִ֗ים בְּ֭צֵֽאתְךָ לִפְנֵ֣י עַמֶּ֑ךָ בְּצַעְדְּךָ֖ בִֽישִׁימ֣וֹן סֶֽלָה"
    },
    {
      "verse": "ט",
      "text": "אֶ֤רֶץ רָעָ֨שָׁה ׀ אַף־שָׁמַ֣יִם נָֽטְפוּ֮ מִפְּנֵ֪י אֱלֹ֫הִ֥ים זֶ֥ה סִינַ֑י מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל"
    },
    {
      "verse": "י",
      "text": "גֶּ֣שֶׁם נְ֭דָבוֹת תָּנִ֣יף אֱלֹהִ֑ים נַחֲלָֽתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ"
    },
    {
      "verse": "יא",
      "text": "חַיָּֽתְךָ֥ יָֽשְׁבוּ־בָ֑הּ תָּ֤כִֽין בְּטוֹבָֽתְךָ֖ לֶֽעָנִ֣י אֱלֹהִֽים"
    },
    {
      "verse": "יב",
      "text": "אֲדֹנָ֥י יִתֶּן־אֹ֑מֶר הַֽ֝מְבַשְּׂר֗וֹת צָבָ֥א רָֽב"
    },
    {
      "verse": "יג",
      "text": "מַלְכֵ֣י צְ֭בָאוֹת יִדֹּד֣וּן יִדֹּד֑וּן וּנְוַת־בַּ֝֗יִת תְּחַלֵּ֥ק שָׁלָֽל"
    },
    {
      "verse": "יד",
      "text": "אִֽם־תִּשְׁכְּבוּן֮ בֵּ֤ין שְׁפַ֫תָּ֥יִם כַּנְפֵ֣י י֭וֹנָה נֶחְפָּ֣ה בַכֶּ֑סֶף וְ֝אֶבְרוֹתֶ֗יהָ בִּֽירַקְרַ֥ק חָרֽוּץ"
    },
    {
      "verse": "טו",
      "text": "בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ תַּשְׁלֵ֥ג בְּצַלְמֽוֹן"
    },
    {
      "verse": "טז",
      "text": "הַר־אֱ֭לֹהִים הַר־בָּשָׁ֑ן הַ֥ר גַּ֝בְנֻנִּ֗ים הַר־בָּשָֽׁן"
    },
    {
      "verse": "יז",
      "text": "לָ֤מָּה ׀ תְּֽרַצְּדוּן֮ הָרִ֪ים גַּבְנֻ֫נִּ֥ים הָהָ֗ר חָמַ֣ד אֱלֹהִ֣ים לְשִׁבְתּ֑וֹ אַף־יְ֝הוָ֗ה יִשְׁכֹּ֥ן לָנֶֽצַח"
    },
    {
      "verse": "יח",
      "text": "רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן אֲדֹנָ֥י בָ֝֗ם סִינַ֥י בַּקֹּֽדֶשׁ"
    },
    {
      "verse": "יט",
      "text": "עָ֘לִ֤יתָ לַמָּר֨וֹם ׀ שָׁ֘בִ֤יתָ שֶּׁ֗בִי לָקַ֣חְתָּ מַ֭תָּנוֹת בָּֽאָדָ֑ם וְאַ֥ף סֽ֝וֹרְרִ֗ים לִשְׁכֹּ֤ן ׀ יָ֬הּ אֱלֹהִֽים"
    },
    {
      "verse": "כ",
      "text": "בָּ֤ר֣וּךְ אֲדֹנָי֮ י֤וֹם ׀ י֥וֹם יַֽעֲמָס־לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה"
    },
    {
      "verse": "כא",
      "text": "הָ֤אֵ֣ל ׀ לָנוּ֮ אֵ֤ל לְֽמוֹשָׁ֫ע֥וֹת וְלֵֽיהוִ֥ה אֲדֹנָ֑י לַ֝מָּ֗וֶת תֹּֽצָאֽוֹת"
    },
    {
      "verse": "כב",
      "text": "אַךְ־אֱלֹהִ֗ים יִמְחַץ֮ רֹ֤אשׁ אֹֽ֫יְבָ֥יו קָדְקֹ֥ד שֵׂעָ֑ר מִ֝תְהַלֵּ֗ךְ בַּֽאֲשָׁמָֽיו"
    },
    {
      "verse": "כג",
      "text": "אָמַ֣ר אֲ֭דֹנָי מִבָּשָׁ֣ן אָשִׁ֑יב אָ֝שִׁ֗יב מִֽמְּצֻל֥וֹת יָֽם"
    },
    {
      "verse": "כד",
      "text": "לְמַ֤עַן ׀ תִּ֥מְחַ֥ץ רַגְלְךָ֗ בְּ֫דָ֥ם לְשׁ֥וֹן כְּלָבֶ֑יךָ מֵאֹֽיְבִ֥ים מִנֵּֽהוּ"
    },
    {
      "verse": "כה",
      "text": "רָא֣וּ הֲלִֽיכוֹתֶ֣יךָ אֱלֹהִ֑ים הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ"
    },
    {
      "verse": "כו",
      "text": "קִדְּמ֣וּ שָׁ֭רִים אַחַ֣ר נֹֽגְנִ֑ים בְּת֥וֹךְ עֲ֝לָמ֗וֹת תּֽוֹפֵפֽוֹת"
    },
    {
      "verse": "כז",
      "text": "בְּֽ֭מַקְהֵלוֹת בָּֽרְכ֣וּ אֱלֹהִ֑ים אֲ֝דֹנָ֗י מִמְּק֥וֹר יִשְׂרָאֵֽל"
    },
    {
      "verse": "כח",
      "text": "שָׁ֤ם בִּנְיָמִ֨ן ׀ צָעִ֡יר רֹדֵ֗ם שָׂרֵ֣י יְ֭הוּדָה רִגְמָתָ֑ם שָׂרֵ֥י זְ֝בֻל֗וּן שָׂרֵ֥י נַפְתָּלִֽי"
    },
    {
      "verse": "כט",
      "text": "צִוָּ֥ה אֱלֹהֶ֗יךָ עֻ֫זֶּ֥ךָ עוּזָּ֥ה אֱלֹהִ֑ים ז֝֗וּ פָּעַ֥לְתָּ לָּֽנוּ"
    },
    {
      "verse": "ל",
      "text": "מֵ֭הֵֽיכָלֶךָ עַל־יְרֽוּשָׁלִָ֑ם לְךָ֤ יוֹבִ֖ילוּ מְלָכִ֣ים שָֽׁי"
    },
    {
      "verse": "לא",
      "text": "גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים ׀ בְּעֶגְלֵ֬י עַמִּ֗ים מִתְרַפֵּ֥ס בְּרַצֵּי־כָ֑סֶף בִּזַּ֥ר עַ֝מִּ֗ים קְרָב֥וֹת יֶחְפָּֽצוּ"
    },
    {
      "verse": "לב",
      "text": "יֶֽאֱתָ֣יוּ חַ֭שְׁמַנִּים מִנִּ֣י מִצְרָ֑יִם כּ֥וּשׁ תָּרִ֥יץ יָ֝דָ֗יו לֵֽאלֹהִֽים"
    },
    {
      "verse": "לג",
      "text": "מַמְלְכ֣וֹת הָ֭אָרֶץ שִׁ֣ירוּ לֵֽאלֹהִ֑ים זַמְּר֖וּ אֲדֹנָ֣י סֶֽלָה"
    },
    {
      "verse": "לד",
      "text": "לָֽ֭רֹכֵב בִּשְׁמֵ֣י שְׁמֵי־קֶ֑דֶם הֵ֥ן יִתֵּ֥ן בְּ֝קוֹל֗וֹ ק֣וֹל עֹֽז"
    },
    {
      "verse": "לה",
      "text": "תְּנ֥וּ עֹ֗ז לֵֽאלֹ֫הִ֥ים עַֽל־יִשְׂרָאֵ֥ל גַּֽאֲוָת֑וֹ וְ֝עֻזּ֗וֹ בַּשְּׁחָקִֽים"
    },
    {
      "verse": "לו",
      "text": "נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ אֵ֤ל יִשְׂרָאֵ֗ל ה֤וּא נֹתֵ֨ן ׀ עֹ֖ז וְתַֽעֲצֻמ֥וֹת לָעָ֗ם בָּר֥וּךְ אֱלֹהִֽים"
    }
  ],
  "perk": "סח"
}