{
  "header": "<h1>תהילים פרק קא</h1>",
  "verses": [
    "<b>א</b>",
    " לְדָוִ֗ד מִ֫זְמ֥וֹר &nbsp;&nbsp; חֶֽסֶד־וּמִשְׁפָּ֥ט אָשִׁ֑ירָה לְךָ֖ יְהוָ֣ה אֲזַמֵּֽרָה׃",
    "<br>",
    "<a name=\"2\"> </a>",
    "<b>ב</b>",
    " אַשְׂכִּ֤ילָה&nbsp;׀ בְּדֶ֬רֶךְ תָּמִ֗ים &nbsp;&nbsp; מָ֭תַי תָּב֣וֹא אֵלָ֑י",
    "<br>",
    "אֶתְהַלֵּ֥ךְ בְּתָם־לְ֝בָבִ֗י &nbsp;&nbsp; בְּקֶ֣רֶב בֵּיתִֽי׃",
    "<br>",
    "<a name=\"3\"> </a>",
    "<b>ג</b>",
    " לֹֽא־אָשִׁ֨ית&nbsp;׀ לְנֶ֥גֶד עֵינַ֗י &nbsp;&nbsp; דְּֽבַר־בְּלִ֫יָּ֥עַל",
    "<br>",
    "עֲשֹֽׂה־סֵטִ֥ים שָׂנֵ֑אתִי &nbsp;&nbsp; לֹ֖א יִדְבַּ֣ק בִּֽי׃",
    "<br>",
    "<a name=\"4\"> </a>",
    "<b>ד</b>",
    " לֵבָ֣ב עִ֭קֵּשׁ יָס֣וּר מִמֶּ֑נִּי &nbsp;&nbsp; רָ֝֗ע לֹ֣א אֵדָֽע׃",
    "<br>",
    "<a name=\"5\"> </a>",
    "<b>ה</b>",
    " מלושני ",
    "<span class=\"qri\">מְלָשְׁנִ֬י</span>",
    " בַסֵּ֨תֶר&nbsp;׀ רֵעֵהוּ֮ &nbsp;&nbsp; אוֹת֪וֹ אַ֫צְמִ֥ית",
    "<br>",
    "גְּֽבַהּ־עֵ֭ינַיִם וּרְחַ֣ב לֵבָ֑ב &nbsp;&nbsp; אֹ֝ת֗וֹ לֹ֣א אוּכָֽל׃",
    "<br>",
    "<a name=\"6\"> </a>",
    "<b>ו</b>",
    " עֵינַ֤י&nbsp;׀ בְּנֶֽאֶמְנֵי־אֶרֶץ֮ &nbsp;&nbsp; לָשֶׁ֪בֶת עִמָּ֫דִ֥י",
    "<br>",
    "הֹ֭לֵךְ בְּדֶ֣רֶךְ תָּמִ֑ים &nbsp;&nbsp; ה֝֗וּא יְשָֽׁרְתֵֽנִי׃",
    "<br>",
    "<a name=\"7\"> </a>",
    "<b>ז</b>",
    " לֹֽא־יֵשֵׁ֨ב&nbsp;׀ בְּקֶ֥רֶב בֵּיתִי֮ &nbsp;&nbsp; עֹשֵׂ֪ה רְמִ֫יָּ֥ה",
    "<br>",
    "דֹּבֵ֥ר שְׁקָרִ֑ים &nbsp;&nbsp; לֹֽא־יִ֝כּ֗וֹן לְנֶ֣גֶד עֵינָֽי׃",
    "<br>",
    "<a name=\"8\"> </a>",
    "<b>ח</b>",
    " לַבְּקָרִ֗ים &nbsp;&nbsp; אַצְמִ֥ית כָּל־רִשְׁעֵי־אָ֑רֶץ",
    "<br>",
    "לְהַכְרִ֥ית מֵֽעִיר־יְ֝הוָ֗ה &nbsp;&nbsp; כָּל־פֹּ֥עֲלֵי אָֽוֶן׃"
  ],
  "lines": [
    {
      "verse": "א",
      "text": "לְדָוִ֗ד מִ֫זְמ֥וֹר חֶֽסֶד־וּמִשְׁפָּ֥ט אָשִׁ֑ירָה לְךָ֖ יְהוָ֣ה אֲזַמֵּֽרָה"
    },
    {
      "verse": "ב",
      "text": "אַשְׂכִּ֤ילָה ׀ בְּדֶ֬רֶךְ תָּמִ֗ים מָ֭תַי תָּב֣וֹא אֵלָ֑י אֶתְהַלֵּ֥ךְ בְּתָם־לְ֝בָבִ֗י בְּקֶ֣רֶב בֵּיתִֽי"
    },
    {
      "verse": "ג",
      "text": "לֹֽא־אָשִׁ֨ית ׀ לְנֶ֥גֶד עֵינַ֗י דְּֽבַר־בְּלִ֫יָּ֥עַל עֲשֹֽׂה־סֵטִ֥ים שָׂנֵ֑אתִי לֹ֖א יִדְבַּ֣ק בִּֽי"
    },
    {
      "verse": "ד",
      "text": "לֵבָ֣ב עִ֭קֵּשׁ יָס֣וּר מִמֶּ֑נִּי רָ֝֗ע לֹ֣א אֵדָֽע"
    },
    {
      "verse": "ה",
      "text": "מלושני <span class=\"qri\">מְלָשְׁנִ֬י</span> בַסֵּ֨תֶר ׀ רֵעֵהוּ֮ אוֹת֪וֹ אַ֫צְמִ֥ית גְּֽבַהּ־עֵ֭ינַיִם וּרְחַ֣ב לֵבָ֑ב אֹ֝ת֗וֹ לֹ֣א אוּכָֽל"
    },
    {
      "verse": "ו",
      "text": "עֵינַ֤י ׀ בְּנֶֽאֶמְנֵי־אֶרֶץ֮ לָשֶׁ֪בֶת עִמָּ֫דִ֥י הֹ֭לֵךְ בְּדֶ֣רֶךְ תָּמִ֑ים ה֝֗וּא יְשָֽׁרְתֵֽנִי"
    },
    {
      "verse": "ז",
      "text": "לֹֽא־יֵשֵׁ֨ב ׀ בְּקֶ֥רֶב בֵּיתִי֮ עֹשֵׂ֪ה רְמִ֫יָּ֥ה דֹּבֵ֥ר שְׁקָרִ֑ים לֹֽא־יִ֝כּ֗וֹן לְנֶ֣גֶד עֵינָֽי"
    },
    {
      "verse": "ח",
      "text": "לַבְּקָרִ֗ים אַצְמִ֥ית כָּל־רִשְׁעֵי־אָ֑רֶץ לְהַכְרִ֥ית מֵֽעִיר־יְ֝הוָ֗ה כָּל־פֹּ֥עֲלֵי אָֽוֶן"
    }
  ],
  "perk": "קא"
}