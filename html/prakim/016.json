{
  "header": "<h1>תהילים פרק טז</h1>",
  "verses": [
    "<b>א</b>",
    " מִכְתָּ֥ם לְדָוִ֑ד &nbsp;&nbsp; שָֽׁמְרֵ֥נִי אֵ֝֗ל כִּֽי־חָסִ֥יתִי בָֽךְ׃",
    "<br>",
    "<a name=\"2\"> </a>",
    "<b>ב</b>",
    " אָמַ֣רְתְּ לַֽ֭יהוָה אֲדֹנָ֣י אָ֑תָּה &nbsp;&nbsp; טֽ֝וֹבָתִ֗י בַּל־עָלֶֽיךָ׃",
    "<br>",
    "<a name=\"3\"> </a>",
    "<b>ג</b>",
    " לִ֭קְדוֹשִׁים אֲשֶׁר־בָּאָ֣רֶץ הֵ֑מָּה &nbsp;&nbsp; וְ֝אַדִּירֵ֗י כָּל־חֶפְצִי־בָֽם׃",
    "<br>",
    "<a name=\"4\"> </a>",
    "<b>ד</b>",
    " יִרְבּ֥וּ עַצְּבוֹתָם֮ &nbsp;&nbsp; אַחֵ֪ר מָ֫הָ֥רוּ",
    "<br>",
    "בַּל־אַסִּ֣יךְ נִסְכֵּיהֶ֣ם מִדָּ֑ם &nbsp;&nbsp; וּֽבַל־אֶשָּׂ֥א אֶת־שְׁ֝מוֹתָ֗ם עַל־שְׂפָתָֽי׃",
    "<br>",
    "<a name=\"5\"> </a>",
    "<b>ה</b>",
    " יְֽהוָ֗ה מְנָת־חֶלְקִ֥י וְכוֹסִ֑י &nbsp;&nbsp; אַ֝תָּ֗ה תּוֹמִ֥יךְ גּֽוֹרָלִֽי׃",
    "<br>",
    "<a name=\"6\"> </a>",
    "<b>ו</b>",
    " חֲבָלִ֣ים נָֽפְלוּ־לִ֭י בַּנְּעִמִ֑ים &nbsp;&nbsp; אַף־נַֽ֝חֲלָ֗ת שָֽׁפְרָ֥ה עָלָֽי׃",
    "<br>",
    "<a name=\"7\"> </a>",
    "<b>ז</b>",
    " אֲבָרֵ֗ךְ אֶת־יְ֭הוָה אֲשֶׁ֣ר יְעָצָ֑נִי &nbsp;&nbsp; אַף־לֵ֝יל֗וֹת יִסְּר֥וּנִי כִלְיוֹתָֽי׃",
    "<br>",
    "<a name=\"8\"> </a>",
    "<b>ח</b>",
    " שִׁוִּ֬יתִי יְהוָ֣ה לְנֶגְדִּ֣י תָמִ֑יד &nbsp;&nbsp; כִּ֥י מִֽ֝ימִינִ֗י בַּל־אֶמּֽוֹט׃",
    "<br>",
    "<a name=\"9\"> </a>",
    "<b>ט</b>",
    " לָכֵ֤ן&nbsp;׀ שָׂמַ֣ח לִ֭בִּי וַיָּ֣גֶל כְּבוֹדִ֑י &nbsp;&nbsp; אַף־בְּ֝שָׂרִ֗י יִשְׁכֹּ֥ן לָבֶֽטַח׃",
    "<br>",
    "<a name=\"10\"> </a>",
    "<b>י</b>",
    " כִּ֤י&nbsp;׀ לֹֽא־תַעֲזֹ֣ב נַפְשִׁ֣י לִשְׁא֑וֹל &nbsp;&nbsp; לֹֽא־תִתֵּ֥ן חֲ֝סִֽידְךָ֗ לִרְא֥וֹת שָֽׁחַת׃",
    "<br>",
    "<a name=\"11\"> </a>",
    "<b>יא</b>",
    " תּֽוֹדִיעֵנִי֮ &nbsp;&nbsp; אֹ֤רַח חַ֫יִּ֥ים",
    "<br>",
    "שֹׂ֣בַע שְׂ֭מָחוֹת אֶת־פָּנֶ֑יךָ &nbsp;&nbsp; נְעִמ֖וֹת בִּימִֽינְךָ֣ נֶֽצַח׃"
  ],
  "lines": [
    {
      "verse": "א",
      "text": "מִכְתָּ֥ם לְדָוִ֑ד שָֽׁמְרֵ֥נִי אֵ֝֗ל כִּֽי־חָסִ֥יתִי בָֽךְ"
    },
    {
      "verse": "ב",
      "text": "אָמַ֣רְתְּ לַֽ֭יהוָה אֲדֹנָ֣י אָ֑תָּה טֽ֝וֹבָתִ֗י בַּל־עָלֶֽיךָ"
    },
    {
      "verse": "ג",
      "text": "לִ֭קְדוֹשִׁים אֲשֶׁר־בָּאָ֣רֶץ הֵ֑מָּה וְ֝אַדִּירֵ֗י כָּל־חֶפְצִי־בָֽם"
    },
    {
      "verse": "ד",
      "text": "יִרְבּ֥וּ עַצְּבוֹתָם֮ אַחֵ֪ר מָ֫הָ֥רוּ בַּל־אַסִּ֣יךְ נִסְכֵּיהֶ֣ם מִדָּ֑ם וּֽבַל־אֶשָּׂ֥א אֶת־שְׁ֝מוֹתָ֗ם עַל־שְׂפָתָֽי"
    },
    {
      "verse": "ה",
      "text": "יְֽהוָ֗ה מְנָת־חֶלְקִ֥י וְכוֹסִ֑י אַ֝תָּ֗ה תּוֹמִ֥יךְ גּֽוֹרָלִֽי"
    },
    {
      "verse": "ו",
      "text": "חֲבָלִ֣ים נָֽפְלוּ־לִ֭י בַּנְּעִמִ֑ים אַף־נַֽ֝חֲלָ֗ת שָֽׁפְרָ֥ה עָלָֽי"
    },
    {
      "verse": "ז",
      "text": "אֲבָרֵ֗ךְ אֶת־יְ֭הוָה אֲשֶׁ֣ר יְעָצָ֑נִי אַף־לֵ֝יל֗וֹת יִסְּר֥וּנִי כִלְיוֹתָֽי"
    },
    {
      "verse": "ח",
      "text": "שִׁוִּ֬יתִי יְהוָ֣ה לְנֶגְדִּ֣י תָמִ֑יד כִּ֥י מִֽ֝ימִינִ֗י בַּל־אֶמּֽוֹט"
    },
    {
      "verse": "ט",
      "text": "לָכֵ֤ן ׀ שָׂמַ֣ח לִ֭בִּי וַיָּ֣גֶל כְּבוֹדִ֑י אַף־בְּ֝שָׂרִ֗י יִשְׁכֹּ֥ן לָבֶֽטַח"
    },
    {
      "verse": "י",
      "text": "כִּ֤י ׀ לֹֽא־תַעֲזֹ֣ב נַפְשִׁ֣י לִשְׁא֑וֹל לֹֽא־תִתֵּ֥ן חֲ֝סִֽידְךָ֗ לִרְא֥וֹת שָֽׁחַת"
    },
    {
      "verse": "יא",
      "text": "תּֽוֹדִיעֵנִי֮ אֹ֤רַח חַ֫יִּ֥ים שֹׂ֣בַע שְׂ֭מָחוֹת אֶת־פָּנֶ֑יךָ נְעִמ֖וֹת בִּימִֽינְךָ֣ נֶֽצַח"
    }
  ],
  "perk": "טז"
}