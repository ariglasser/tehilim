{
  "header": "<h1>תהילים פרק צא</h1>",
  "verses": [
    "<b>א</b>",
    " יֹ֭שֵׁב בְּסֵ֣תֶר עֶלְי֑וֹן &nbsp;&nbsp; בְּצֵ֥ל שַׁ֝דַּ֗י יִתְלוֹנָֽן׃",
    "<br>",
    "<a name=\"2\"> </a>",
    "<b>ב</b>",
    " אֹמַ֗ר לַֽ֭יהוָה מַחְסִ֣י וּמְצֽוּדָתִ֑י &nbsp;&nbsp; אֱ֝לֹהַ֗י אֶבְטַח־בּֽוֹ׃",
    "<br>",
    "<a name=\"3\"> </a>",
    "<b>ג</b>",
    " כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ &nbsp;&nbsp; מִדֶּ֥בֶר הַוּֽוֹת׃",
    "<br>",
    "<a name=\"4\"> </a>",
    "<b>ד</b>",
    " בְּאֶבְרָת֨וֹ&nbsp;׀ יָ֣סֶךְ לָ֭ךְ וְתַֽחַת־כְּנָפָ֣יו תֶּחְסֶ֑ה &nbsp;&nbsp; צִנָּ֖ה וְסֹֽחֵרָ֣ה אֲמִתּֽוֹ׃",
    "<br>",
    "<a name=\"5\"> </a>",
    "<b>ה</b>",
    " לֹֽא־תִ֭ירָא מִפַּ֣חַד לָ֑יְלָה &nbsp;&nbsp; מֵ֝חֵ֗ץ יָע֥וּף יוֹמָֽם׃",
    "<br>",
    "<a name=\"6\"> </a>",
    "<b>ו</b>",
    " מִ֭דֶּבֶר בָּאֹ֣פֶל יַֽהֲלֹ֑ךְ &nbsp;&nbsp; מִ֝קֶּ֗טֶב יָשׁ֥וּד צָֽהֳרָֽיִם׃",
    "<br>",
    "<a name=\"7\"> </a>",
    "<b>ז</b>",
    " יִפֹּ֤ל מִצִּדְּךָ֨&nbsp;׀ אֶ֗לֶף וּרְבָבָ֥ה מִֽימִינֶ֑ךָ &nbsp;&nbsp; אֵ֝לֶ֗יךָ לֹ֣א יִגָּֽשׁ׃",
    "<br>",
    "<a name=\"8\"> </a>",
    "<b>ח</b>",
    " רַ֭ק בְּעֵינֶ֣יךָ תַבִּ֑יט &nbsp;&nbsp; וְשִׁלֻּמַ֖ת רְשָׁעִ֣ים תִּרְאֶֽה׃",
    "<br>",
    "<a name=\"9\"> </a>",
    "<b>ט</b>",
    " כִּֽי־אַתָּ֣ה יְהוָ֣ה מַחְסִ֑י &nbsp;&nbsp; עֶ֝לְי֗וֹן שַׂ֣מְתָּ מְעוֹנֶֽךָ׃",
    "<br>",
    "<a name=\"10\"> </a>",
    "<b>י</b>",
    " לֹֽא־תְאֻנֶּ֣ה אֵלֶ֣יךָ רָעָ֑ה &nbsp;&nbsp; וְ֝נֶ֗גַע לֹֽא־יִקְרַ֥ב בְּאָֽהֳלֶֽךָ׃",
    "<br>",
    "<a name=\"11\"> </a>",
    "<b>יא</b>",
    " כִּ֣י מַ֭לְאָכָיו יְצַוֶּה־לָּ֑ךְ &nbsp;&nbsp; לִ֝שְׁמָרְךָ֗ בְּכָל־דְּרָכֶֽיךָ׃",
    "<br>",
    "<a name=\"12\"> </a>",
    "<b>יב</b>",
    " עַל־כַּפַּ֥יִם יִשָּׂא֑וּנְךָ &nbsp;&nbsp; פֶּן־תִּגֹּ֖ף בָּאֶ֣בֶן רַגְלֶֽךָ׃",
    "<br>",
    "<a name=\"13\"> </a>",
    "<b>יג</b>",
    " עַל־שַׁ֣חַל וָפֶ֣תֶן תִּדְרֹ֑ךְ &nbsp;&nbsp; תִּרְמֹ֖ס כְּפִ֣יר וְתַנִּֽין׃",
    "<br>",
    "<a name=\"14\"> </a>",
    "<b>יד</b>",
    " כִּ֤י בִ֣י חָ֭שַׁק וַֽאֲפַלְּטֵ֑הוּ &nbsp;&nbsp; אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃",
    "<br>",
    "<a name=\"15\"> </a>",
    "<b>טו</b>",
    " יִקְרָאֵ֨נִי&nbsp;׀ וְֽאֶעֱנֵ֗הוּ עִמּֽוֹ־אָנֹכִ֥י בְצָרָ֑ה &nbsp;&nbsp; אֲ֝חַלְּצֵ֗הוּ וַֽאֲכַבְּדֵֽהוּ׃",
    "<br>",
    "<a name=\"16\"> </a>",
    "<b>טז</b>",
    " אֹ֣רֶךְ יָ֭מִים אַשְׂבִּיעֵ֑הוּ &nbsp;&nbsp; וְ֝אַרְאֵ֗הוּ בִּישֽׁוּעָתִֽי׃"
  ],
  "lines": [
    {
      "verse": "א",
      "text": "יֹ֭שֵׁב בְּסֵ֣תֶר עֶלְי֑וֹן בְּצֵ֥ל שַׁ֝דַּ֗י יִתְלוֹנָֽן"
    },
    {
      "verse": "ב",
      "text": "אֹמַ֗ר לַֽ֭יהוָה מַחְסִ֣י וּמְצֽוּדָתִ֑י אֱ֝לֹהַ֗י אֶבְטַח־בּֽוֹ"
    },
    {
      "verse": "ג",
      "text": "כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ מִדֶּ֥בֶר הַוּֽוֹת"
    },
    {
      "verse": "ד",
      "text": "בְּאֶבְרָת֨וֹ ׀ יָ֣סֶךְ לָ֭ךְ וְתַֽחַת־כְּנָפָ֣יו תֶּחְסֶ֑ה צִנָּ֖ה וְסֹֽחֵרָ֣ה אֲמִתּֽוֹ"
    },
    {
      "verse": "ה",
      "text": "לֹֽא־תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף יוֹמָֽם"
    },
    {
      "verse": "ו",
      "text": "מִ֭דֶּבֶר בָּאֹ֣פֶל יַֽהֲלֹ֑ךְ מִ֝קֶּ֗טֶב יָשׁ֥וּד צָֽהֳרָֽיִם"
    },
    {
      "verse": "ז",
      "text": "יִפֹּ֤ל מִצִּדְּךָ֨ ׀ אֶ֗לֶף וּרְבָבָ֥ה מִֽימִינֶ֑ךָ אֵ֝לֶ֗יךָ לֹ֣א יִגָּֽשׁ"
    },
    {
      "verse": "ח",
      "text": "רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת רְשָׁעִ֣ים תִּרְאֶֽה"
    },
    {
      "verse": "ט",
      "text": "כִּֽי־אַתָּ֣ה יְהוָ֣ה מַחְסִ֑י עֶ֝לְי֗וֹן שַׂ֣מְתָּ מְעוֹנֶֽךָ"
    },
    {
      "verse": "י",
      "text": "לֹֽא־תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע לֹֽא־יִקְרַ֥ב בְּאָֽהֳלֶֽךָ"
    },
    {
      "verse": "יא",
      "text": "כִּ֣י מַ֭לְאָכָיו יְצַוֶּה־לָּ֑ךְ לִ֝שְׁמָרְךָ֗ בְּכָל־דְּרָכֶֽיךָ"
    },
    {
      "verse": "יב",
      "text": "עַל־כַּפַּ֥יִם יִשָּׂא֑וּנְךָ פֶּן־תִּגֹּ֖ף בָּאֶ֣בֶן רַגְלֶֽךָ"
    },
    {
      "verse": "יג",
      "text": "עַל־שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס כְּפִ֣יר וְתַנִּֽין"
    },
    {
      "verse": "יד",
      "text": "כִּ֤י בִ֣י חָ֭שַׁק וַֽאֲפַלְּטֵ֑הוּ אֲ֝שַׂגְּבֵ֗הוּ כִּֽי־יָדַ֥ע שְׁמִֽי"
    },
    {
      "verse": "טו",
      "text": "יִקְרָאֵ֨נִי ׀ וְֽאֶעֱנֵ֗הוּ עִמּֽוֹ־אָנֹכִ֥י בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ"
    },
    {
      "verse": "טז",
      "text": "אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ בִּישֽׁוּעָתִֽי"
    }
  ],
  "perk": "צא"
}