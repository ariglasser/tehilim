{
  "header": "<h1>תהילים פרק ב</h1>",
  "verses": [
    "<b>א</b>",
    " לָ֭מָּה רָֽגְשׁ֣וּ גוֹיִ֑ם &nbsp;&nbsp; וּ֝לְאֻמִּ֗ים יֶהְגּוּ־רִֽיק׃",
    "<br>",
    "<a name=\"2\"> </a>",
    "<b>ב</b>",
    " יִ֥תְיַצְּב֨וּ&nbsp;׀ מַלְכֵי־אֶ֗רֶץ &nbsp;&nbsp; וְרֽוֹזְנִ֥ים נֽוֹסְדוּ־יָ֑חַד",
    "<br>",
    "עַל־יְ֝הוָ֗ה &nbsp;&nbsp; וְעַל־מְשִׁיחֽוֹ׃",
    "<br>",
    "<a name=\"3\"> </a>",
    "<b>ג</b>",
    " נְֽ֭נַתְּקָה אֶת־מֽוֹסְרוֹתֵ֑ימוֹ &nbsp;&nbsp; וְנַשְׁלִ֖יכָה מִמֶּ֣נּוּ עֲבֹתֵֽימוֹ׃",
    "<br>",
    "<a name=\"4\"> </a>",
    "<b>ד</b>",
    " יוֹשֵׁ֣ב בַּשָּׁמַ֣יִם יִשְׂחָ֑ק &nbsp;&nbsp; אֲ֝דֹנָ֗י יִלְעַג־לָֽמוֹ׃",
    "<br>",
    "<a name=\"5\"> </a>",
    "<b>ה</b>",
    " אָ֤ז יְדַבֵּ֣ר אֵלֵ֣ימוֹ בְאַפּ֑וֹ &nbsp;&nbsp; וּֽבַחֲרוֹנ֥וֹ יְבַֽהֲלֵֽמוֹ׃",
    "<br>",
    "<a name=\"6\"> </a>",
    "<b>ו</b>",
    " וַֽ֭אֲנִי נָסַ֣כְתִּי מַלְכִּ֑י &nbsp;&nbsp; עַל־צִ֝יּ֗וֹן הַר־קָדְשִֽׁי׃",
    "<br>",
    "<a name=\"7\"> </a>",
    "<b>ז</b>",
    " אֲסַפְּרָ֗ה אֶֽ֫ל חֹ֥ק &nbsp;&nbsp; יְֽהוָ֗ה אָמַ֘ר אֵלַ֥י בְּנִ֥י אַ֑תָּה אֲ֝נִ֗י הַיּ֥וֹם יְלִדְתִּֽיךָ׃",
    "<br>",
    "<a name=\"8\"> </a>",
    "<b>ח</b>",
    " שְׁאַ֤ל מִמֶּ֗נִּי וְאֶתְּנָ֣ה ג֭וֹיִם נַֽחֲלָתֶ֑ךָ &nbsp;&nbsp; וַ֝אֲחֻזָּֽתְךָ֗ אַפְסֵי־אָֽרֶץ׃",
    "<br>",
    "<a name=\"9\"> </a>",
    "<b>ט</b>",
    " תְּ֭רֹעֵם בְּשֵׁ֣בֶט בַּרְזֶ֑ל &nbsp;&nbsp; כִּכְלִ֖י יוֹצֵ֣ר תְּנַפְּצֵֽם׃",
    "<br>",
    "<a name=\"10\"> </a>",
    "<b>י</b>",
    " וְ֭עַתָּה מְלָכִ֣ים הַשְׂכִּ֑ילוּ &nbsp;&nbsp; הִ֝וָּֽסְר֗וּ שֹׁ֣פְטֵי אָֽרֶץ׃",
    "<br>",
    "<a name=\"11\"> </a>",
    "<b>יא</b>",
    " עִבְד֣וּ אֶת־יְהוָ֣ה בְּיִרְאָ֑ה &nbsp;&nbsp; וְ֝גִ֗ילוּ בִּרְעָדָֽה׃",
    "<br>",
    "<a name=\"12\"> </a>",
    "<b>יב</b>",
    " נַשְּׁקוּ־בַ֡ר פֶּן־יֶֽאֱנַ֤ף&nbsp;׀ וְתֹ֬אבְדוּ דֶ֗רֶךְ &nbsp;&nbsp; כִּֽי־יִבְעַ֣ר כִּמְעַ֣ט אַפּ֑וֹ",
    "<br>",
    "אַ֝שְׁרֵ֗י &nbsp;&nbsp; כָּל־ח֥וֹסֵי בֽוֹ׃"
  ],
  "lines": [
    {
      "verse": "א",
      "text": "לָ֭מָּה רָֽגְשׁ֣וּ גוֹיִ֑ם וּ֝לְאֻמִּ֗ים יֶהְגּוּ־רִֽיק"
    },
    {
      "verse": "ב",
      "text": "יִ֥תְיַצְּב֨וּ ׀ מַלְכֵי־אֶ֗רֶץ וְרֽוֹזְנִ֥ים נֽוֹסְדוּ־יָ֑חַד עַל־יְ֝הוָ֗ה וְעַל־מְשִׁיחֽוֹ"
    },
    {
      "verse": "ג",
      "text": "נְֽ֭נַתְּקָה אֶת־מֽוֹסְרוֹתֵ֑ימוֹ וְנַשְׁלִ֖יכָה מִמֶּ֣נּוּ עֲבֹתֵֽימוֹ"
    },
    {
      "verse": "ד",
      "text": "יוֹשֵׁ֣ב בַּשָּׁמַ֣יִם יִשְׂחָ֑ק אֲ֝דֹנָ֗י יִלְעַג־לָֽמוֹ"
    },
    {
      "verse": "ה",
      "text": "אָ֤ז יְדַבֵּ֣ר אֵלֵ֣ימוֹ בְאַפּ֑וֹ וּֽבַחֲרוֹנ֥וֹ יְבַֽהֲלֵֽמוֹ"
    },
    {
      "verse": "ו",
      "text": "וַֽ֭אֲנִי נָסַ֣כְתִּי מַלְכִּ֑י עַל־צִ֝יּ֗וֹן הַר־קָדְשִֽׁי"
    },
    {
      "verse": "ז",
      "text": "אֲסַפְּרָ֗ה אֶֽ֫ל חֹ֥ק יְֽהוָ֗ה אָמַ֘ר אֵלַ֥י בְּנִ֥י אַ֑תָּה אֲ֝נִ֗י הַיּ֥וֹם יְלִדְתִּֽיךָ"
    },
    {
      "verse": "ח",
      "text": "שְׁאַ֤ל מִמֶּ֗נִּי וְאֶתְּנָ֣ה ג֭וֹיִם נַֽחֲלָתֶ֑ךָ וַ֝אֲחֻזָּֽתְךָ֗ אַפְסֵי־אָֽרֶץ"
    },
    {
      "verse": "ט",
      "text": "תְּ֭רֹעֵם בְּשֵׁ֣בֶט בַּרְזֶ֑ל כִּכְלִ֖י יוֹצֵ֣ר תְּנַפְּצֵֽם"
    },
    {
      "verse": "י",
      "text": "וְ֭עַתָּה מְלָכִ֣ים הַשְׂכִּ֑ילוּ הִ֝וָּֽסְר֗וּ שֹׁ֣פְטֵי אָֽרֶץ"
    },
    {
      "verse": "יא",
      "text": "עִבְד֣וּ אֶת־יְהוָ֣ה בְּיִרְאָ֑ה וְ֝גִ֗ילוּ בִּרְעָדָֽה"
    },
    {
      "verse": "יב",
      "text": "נַשְּׁקוּ־בַ֡ר פֶּן־יֶֽאֱנַ֤ף ׀ וְתֹ֬אבְדוּ דֶ֗רֶךְ כִּֽי־יִבְעַ֣ר כִּמְעַ֣ט אַפּ֑וֹ אַ֝שְׁרֵ֗י כָּל־ח֥וֹסֵי בֽוֹ"
    }
  ],
  "perk": "ב"
}