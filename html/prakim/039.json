{
  "header": "<h1>תהילים פרק לט</h1>",
  "verses": [
    "<b>א</b>",
    " לַמְנַצֵּ֥חַ לידיתון ",
    "<span class=\"qri\">לִֽידוּת֗וּן</span>",
    " &nbsp;&nbsp; מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " אָמַ֗רְתִּי &nbsp;&nbsp; אֶ֥שְׁמְרָ֣ה דְרָכַי֮ מֵֽחֲט֪וֹא בִלְשׁ֫וֹנִ֥י",
    "<br>",
    "אֶשְׁמְרָ֥ה לְפִ֥י מַחְס֑וֹם &nbsp;&nbsp; בְּעֹ֖ד רָשָׁ֣ע לְנֶגְדִּֽי׃",
    "<br>",
    "<a name=\"3\"> </a>",
    "<b>ג</b>",
    " נֶֽאֱלַ֣מְתִּי דֽ֭וּמִיָּה הֶֽחֱשֵׁ֣יתִי מִטּ֑וֹב &nbsp;&nbsp; וּכְאֵבִ֥י נֶעְכָּֽר׃",
    "<br>",
    "<a name=\"4\"> </a>",
    "<b>ד</b>",
    " חַם־לִבִּ֨י&nbsp;׀ בְּקִרְבִּ֗י בַּֽהֲגִיגִ֥י תִבְעַר־אֵ֑שׁ &nbsp;&nbsp; דִּ֝בַּ֗רְתִּי בִּלְשׁוֹנִֽי׃",
    "<br>",
    "<a name=\"5\"> </a>",
    "<b>ה</b>",
    " הֽוֹדִ֘יעֵ֤נִי יְהוָ֨ה&nbsp;׀ קִצִּ֗י וּמִדַּ֣ת יָמַ֣י מַה־הִ֑יא &nbsp;&nbsp; אֵֽ֝דְעָ֗ה מֶֽה־חָדֵ֥ל אָֽנִי׃",
    "<br>",
    "<a name=\"6\"> </a>",
    "<b>ו</b>",
    " הִנֵּ֤ה טְפָח֨וֹת&nbsp;׀ נָ֘תַ֤תָּה יָמַ֗י &nbsp;&nbsp; וְחֶלְדִּ֣י כְאַ֣יִן נֶגְדֶּ֑ךָ",
    "<br>",
    "אַ֥ךְ כָּֽל־הֶ֥בֶל כָּל־אָ֝דָ֗ם &nbsp;&nbsp; נִצָּ֥ב סֶֽלָה׃",
    "<br>",
    "<a name=\"7\"> </a>",
    "<b>ז</b>",
    " אַךְ־בְּצֶ֤לֶם&nbsp;׀ יִֽתְהַלֶּךְ־אִ֗ישׁ &nbsp;&nbsp; אַךְ־הֶ֥בֶל יֶֽהֱמָי֑וּן",
    "<br>",
    "יִ֝צְבֹּ֗ר &nbsp;&nbsp; וְֽלֹא־יֵדַ֥ע מִֽי־אֹסְפָֽם׃",
    "<br>",
    "<a name=\"8\"> </a>",
    "<b>ח</b>",
    " וְעַתָּ֣ה מַה־קִּוִּ֣יתִי אֲדֹנָ֑י &nbsp;&nbsp; תּֽ֝וֹחַלְתִּ֗י לְךָ֣ הִֽיא׃",
    "<br>",
    "<a name=\"9\"> </a>",
    "<b>ט</b>",
    " מִכָּל־פְּשָׁעַ֥י הַצִּילֵ֑נִי &nbsp;&nbsp; חֶרְפַּ֥ת נָ֝בָ֗ל אַל־תְּשִׂימֵֽנִי׃",
    "<br>",
    "<a name=\"10\"> </a>",
    "<b>י</b>",
    " נֶֽ֭אֱלַמְתִּי לֹ֣א אֶפְתַּח־פִּ֑י &nbsp;&nbsp; כִּ֖י אַתָּ֣ה עָשִֽׂיתָ׃",
    "<br>",
    "<a name=\"11\"> </a>",
    "<b>יא</b>",
    " הָסֵ֣ר מֵֽעָלַ֣י נִגְעֶ֑ךָ &nbsp;&nbsp; מִתִּגְרַ֥ת יָֽ֝דְךָ֗ אֲנִ֣י כָלִֽיתִי׃",
    "<br>",
    "<a name=\"12\"> </a>",
    "<b>יב</b>",
    " בְּֽתוֹכָ֘ח֤וֹת עַל־עָוֺ֨ן&nbsp;׀ יִסַּ֬רְתָּ אִ֗ישׁ &nbsp;&nbsp; וַתֶּ֣מֶס כָּעָ֣שׁ חֲמוּד֑וֹ",
    "<br>",
    "אַ֤ךְ הֶ֖בֶל כָּל־אָדָ֣ם &nbsp;&nbsp; סֶֽלָה׃",
    "<br>",
    "<a name=\"13\"> </a>",
    "<b>יג</b>",
    " שִׁ֥מְעָֽה תְפִלָּתִ֨י&nbsp;׀ יְהוָ֡ה &nbsp;&nbsp; וְשַׁוְעָתִ֨י&nbsp;׀ הַֽאֲזִינָה֮ ",
    "<br>",
    "אֶֽל־דִּמְעָתִ֗י &nbsp;&nbsp; אַֽל־תֶּ֫חֱרַ֥שׁ",
    "<br>",
    "כִּ֤י גֵ֣ר אָֽנֹכִ֣י עִמָּ֑ךְ &nbsp;&nbsp; תּ֝וֹשָׁ֗ב כְּכָל־אֲבוֹתָֽי׃",
    "<br>",
    "<a name=\"14\"> </a>",
    "<b>יד</b>",
    " הָשַׁ֣ע מִמֶּ֣נִּי וְאַבְלִ֑יגָה &nbsp;&nbsp; בְּטֶ֖רֶם אֵלֵ֣ךְ וְאֵינֶֽנִּי׃"
  ],
  "lines": [
    {
      "verse": "א",
      "text": "לַמְנַצֵּ֥חַ לידיתון <span class=\"qri\">לִֽידוּת֗וּן</span> מִזְמ֥וֹר לְדָוִֽד"
    },
    {
      "verse": "ב",
      "text": "אָמַ֗רְתִּי אֶ֥שְׁמְרָ֣ה דְרָכַי֮ מֵֽחֲט֪וֹא בִלְשׁ֫וֹנִ֥י אֶשְׁמְרָ֥ה לְפִ֥י מַחְס֑וֹם בְּעֹ֖ד רָשָׁ֣ע לְנֶגְדִּֽי"
    },
    {
      "verse": "ג",
      "text": "נֶֽאֱלַ֣מְתִּי דֽ֭וּמִיָּה הֶֽחֱשֵׁ֣יתִי מִטּ֑וֹב וּכְאֵבִ֥י נֶעְכָּֽר"
    },
    {
      "verse": "ד",
      "text": "חַם־לִבִּ֨י ׀ בְּקִרְבִּ֗י בַּֽהֲגִיגִ֥י תִבְעַר־אֵ֑שׁ דִּ֝בַּ֗רְתִּי בִּלְשׁוֹנִֽי"
    },
    {
      "verse": "ה",
      "text": "הֽוֹדִ֘יעֵ֤נִי יְהוָ֨ה ׀ קִצִּ֗י וּמִדַּ֣ת יָמַ֣י מַה־הִ֑יא אֵֽ֝דְעָ֗ה מֶֽה־חָדֵ֥ל אָֽנִי"
    },
    {
      "verse": "ו",
      "text": "הִנֵּ֤ה טְפָח֨וֹת ׀ נָ֘תַ֤תָּה יָמַ֗י וְחֶלְדִּ֣י כְאַ֣יִן נֶגְדֶּ֑ךָ אַ֥ךְ כָּֽל־הֶ֥בֶל כָּל־אָ֝דָ֗ם נִצָּ֥ב סֶֽלָה"
    },
    {
      "verse": "ז",
      "text": "אַךְ־בְּצֶ֤לֶם ׀ יִֽתְהַלֶּךְ־אִ֗ישׁ אַךְ־הֶ֥בֶל יֶֽהֱמָי֑וּן יִ֝צְבֹּ֗ר וְֽלֹא־יֵדַ֥ע מִֽי־אֹסְפָֽם"
    },
    {
      "verse": "ח",
      "text": "וְעַתָּ֣ה מַה־קִּוִּ֣יתִי אֲדֹנָ֑י תּֽ֝וֹחַלְתִּ֗י לְךָ֣ הִֽיא"
    },
    {
      "verse": "ט",
      "text": "מִכָּל־פְּשָׁעַ֥י הַצִּילֵ֑נִי חֶרְפַּ֥ת נָ֝בָ֗ל אַל־תְּשִׂימֵֽנִי"
    },
    {
      "verse": "י",
      "text": "נֶֽ֭אֱלַמְתִּי לֹ֣א אֶפְתַּח־פִּ֑י כִּ֖י אַתָּ֣ה עָשִֽׂיתָ"
    },
    {
      "verse": "יא",
      "text": "הָסֵ֣ר מֵֽעָלַ֣י נִגְעֶ֑ךָ מִתִּגְרַ֥ת יָֽ֝דְךָ֗ אֲנִ֣י כָלִֽיתִי"
    },
    {
      "verse": "יב",
      "text": "בְּֽתוֹכָ֘ח֤וֹת עַל־עָוֺ֨ן ׀ יִסַּ֬רְתָּ אִ֗ישׁ וַתֶּ֣מֶס כָּעָ֣שׁ חֲמוּד֑וֹ אַ֤ךְ הֶ֖בֶל כָּל־אָדָ֣ם סֶֽלָה"
    },
    {
      "verse": "יג",
      "text": "שִׁ֥מְעָֽה תְפִלָּתִ֨י ׀ יְהוָ֡ה וְשַׁוְעָתִ֨י ׀ הַֽאֲזִינָה֮ אֶֽל־דִּמְעָתִ֗י אַֽל־תֶּ֫חֱרַ֥שׁ כִּ֤י גֵ֣ר אָֽנֹכִ֣י עִמָּ֑ךְ תּ֝וֹשָׁ֗ב כְּכָל־אֲבוֹתָֽי"
    },
    {
      "verse": "יד",
      "text": "הָשַׁ֣ע מִמֶּ֣נִּי וְאַבְלִ֑יגָה בְּטֶ֖רֶם אֵלֵ֣ךְ וְאֵינֶֽנִּי"
    }
  ],
  "perk": "לט"
}