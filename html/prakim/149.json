{
  "header": "<h1>תהילים פרק קמט</h1>",
  "verses": [
    "<b>א</b>",
    " הַ֥לְלוּ יָ֨הּ&nbsp;׀",
    "<br>",
    "שִׁ֣ירוּ לַֽ֭יהוָה שִׁ֣יר חָדָ֑שׁ &nbsp;&nbsp; תְּ֝הִלָּת֗וֹ בִּקְהַ֥ל חֲסִידִֽים׃",
    "<br>",
    "<a name=\"2\"> </a>",
    "<b>ב</b>",
    " יִשְׂמַ֣ח יִשְׂרָאֵ֣ל בְּעֹשָׂ֑יו &nbsp;&nbsp; בְּנֵֽי־צִ֝יּ֗וֹן יָגִ֥ילוּ בְמַלְכָּֽם׃",
    "<br>",
    "<a name=\"3\"> </a>",
    "<b>ג</b>",
    " יְהַֽלְל֣וּ שְׁמ֣וֹ בְמָח֑וֹל &nbsp;&nbsp; בְּתֹ֥ף וְ֝כִנּ֗וֹר יְזַמְּרוּ־לֽוֹ׃",
    "<br>",
    "<a name=\"4\"> </a>",
    "<b>ד</b>",
    " כִּֽי־רוֹצֶ֣ה יְהוָ֣ה בְּעַמּ֑וֹ &nbsp;&nbsp; יְפָאֵ֥ר עֲ֝נָוִ֗ים בִּֽישׁוּעָֽה׃",
    "<br>",
    "<a name=\"5\"> </a>",
    "<b>ה</b>",
    " יַעְלְז֣וּ חֲסִידִ֣ים בְּכָב֑וֹד &nbsp;&nbsp; יְ֝רַנְּנ֗וּ עַל־מִשְׁכְּבוֹתָֽם׃",
    "<br>",
    "<a name=\"6\"> </a>",
    "<b>ו</b>",
    " רֽוֹמְמ֣וֹת אֵ֭ל בִּגְרוֹנָ֑ם &nbsp;&nbsp; וְחֶ֖רֶב פִּֽיפִיּ֣וֹת בְּיָדָֽם׃",
    "<br>",
    "<a name=\"7\"> </a>",
    "<b>ז</b>",
    " לַֽעֲשׂ֣וֹת נְ֭קָמָה בַּגּוֹיִ֑ם &nbsp;&nbsp; תּֽ֝וֹכֵח֗וֹת בַּלְאֻמִּֽים׃",
    "<br>",
    "<a name=\"8\"> </a>",
    "<b>ח</b>",
    " לֶאְסֹ֣ר מַלְכֵיהֶ֣ם בְּזִקִּ֑ים &nbsp;&nbsp; וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃",
    "<br>",
    "<a name=\"9\"> </a>",
    "<b>ט</b>",
    " לַֽעֲשׂ֤וֹת בָּהֶ֨ם&nbsp;׀ מִשְׁפָּ֬ט כָּת֗וּב &nbsp;&nbsp; הָדָ֣ר ה֭וּא לְכָל־חֲסִידָ֗יו",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "הַ֥לְלוּ יָ֨הּ ׀ שִׁ֣ירוּ לַֽ֭יהוָה שִׁ֣יר חָדָ֑שׁ תְּ֝הִלָּת֗וֹ בִּקְהַ֥ל חֲסִידִֽים"
    },
    {
      "verse": "ב",
      "text": "יִשְׂמַ֣ח יִשְׂרָאֵ֣ל בְּעֹשָׂ֑יו בְּנֵֽי־צִ֝יּ֗וֹן יָגִ֥ילוּ בְמַלְכָּֽם"
    },
    {
      "verse": "ג",
      "text": "יְהַֽלְל֣וּ שְׁמ֣וֹ בְמָח֑וֹל בְּתֹ֥ף וְ֝כִנּ֗וֹר יְזַמְּרוּ־לֽוֹ"
    },
    {
      "verse": "ד",
      "text": "כִּֽי־רוֹצֶ֣ה יְהוָ֣ה בְּעַמּ֑וֹ יְפָאֵ֥ר עֲ֝נָוִ֗ים בִּֽישׁוּעָֽה"
    },
    {
      "verse": "ה",
      "text": "יַעְלְז֣וּ חֲסִידִ֣ים בְּכָב֑וֹד יְ֝רַנְּנ֗וּ עַל־מִשְׁכְּבוֹתָֽם"
    },
    {
      "verse": "ו",
      "text": "רֽוֹמְמ֣וֹת אֵ֭ל בִּגְרוֹנָ֑ם וְחֶ֖רֶב פִּֽיפִיּ֣וֹת בְּיָדָֽם"
    },
    {
      "verse": "ז",
      "text": "לַֽעֲשׂ֣וֹת נְ֭קָמָה בַּגּוֹיִ֑ם תּֽ֝וֹכֵח֗וֹת בַּלְאֻמִּֽים"
    },
    {
      "verse": "ח",
      "text": "לֶאְסֹ֣ר מַלְכֵיהֶ֣ם בְּזִקִּ֑ים וְ֝נִכְבְּדֵיהֶ֗ם בְּכַבְלֵ֥י בַרְזֶֽל"
    },
    {
      "verse": "ט",
      "text": "לַֽעֲשׂ֤וֹת בָּהֶ֨ם ׀ מִשְׁפָּ֬ט כָּת֗וּב הָדָ֣ר ה֭וּא לְכָל־חֲסִידָ֗יו הַֽלְלוּ־יָֽהּ"
    }
  ],
  "perk": "קמט"
}