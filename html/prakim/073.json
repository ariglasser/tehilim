{
  "header": "<h1>תהילים פרק עג</h1>",
  "verses": [
    "<b>א</b>",
    " מִזְמ֗וֹר לְאָ֫סָ֥ף",
    "<br>",
    "אַ֤ךְ ט֖וֹב לְיִשְׂרָאֵ֥ל אֱלֹהִ֗ים &nbsp;&nbsp; לְבָרֵ֥י לֵבָֽב׃",
    "<br>",
    "<a name=\"2\"> </a>",
    "<b>ב</b>",
    " וַֽאֲנִ֗י כִּ֭מְעַט נטוי ",
    "<span class=\"qri\">נָטָ֣יוּ</span>",
    " רַגְלָ֑י &nbsp;&nbsp; כְּ֝אַ֗יִן שפכה ",
    "<span class=\"qri\">שֻׁפְּכ֥וּ</span>",
    " אֲשֻׁרָֽי׃",
    "<br>",
    "<a name=\"3\"> </a>",
    "<b>ג</b>",
    " כִּֽי־קִ֭נֵּאתִי בַּהֽוֹלְלִ֑ים &nbsp;&nbsp; שְׁל֖וֹם רְשָׁעִ֣ים אֶרְאֶֽה׃",
    "<br>",
    "<a name=\"4\"> </a>",
    "<b>ד</b>",
    " כִּ֤י אֵ֖ין חַרְצֻבּ֥וֹת לְמוֹתָ֗ם &nbsp;&nbsp; וּבָרִ֥יא אוּלָֽם׃",
    "<br>",
    "<a name=\"5\"> </a>",
    "<b>ה</b>",
    " בַּֽעֲמַ֣ל אֱנ֣וֹשׁ אֵינֵ֑מוֹ &nbsp;&nbsp; וְעִם־אָ֝דָ֗ם לֹ֣א יְנֻגָּֽעוּ׃",
    "<br>",
    "<a name=\"6\"> </a>",
    "<b>ו</b>",
    " לָ֭כֵן עֲנָקַ֣תְמוֹ גַֽאֲוָ֑ה &nbsp;&nbsp; יַֽעֲטָף־שִׁ֝֗ית חָמָ֥ס לָֽמוֹ׃",
    "<br>",
    "<a name=\"7\"> </a>",
    "<b>ז</b>",
    " יָ֭צָא מֵחֵ֣לֶב עֵינֵ֑מוֹ &nbsp;&nbsp; עָֽ֝בְר֗וּ מַשְׂכִּיּ֥וֹת לֵבָֽב׃",
    "<br>",
    "<a name=\"8\"> </a>",
    "<b>ח</b>",
    " יָמִ֤יקוּ&nbsp;׀ וִֽידַבְּר֣וּ בְרָ֣ע עֹ֑שֶׁק &nbsp;&nbsp; מִמָּר֥וֹם יְדַבֵּֽרוּ׃",
    "<br>",
    "<a name=\"9\"> </a>",
    "<b>ט</b>",
    " שַׁתּ֣וּ בַשָּׁמַ֣יִם פִּיהֶ֑ם &nbsp;&nbsp; וּ֝לְשׁוֹנָ֗ם תִּֽהֲלַ֥ךְ בָּאָֽרֶץ׃",
    "<br>",
    "<a name=\"10\"> </a>",
    "<b>י</b>",
    " לָכֵ֤ן&nbsp;׀ ישיב ",
    "<span class=\"qri\">יָשׁ֣וּב</span>",
    " עַמּ֣וֹ הֲלֹ֑ם &nbsp;&nbsp; וּמֵ֥י מָ֝לֵ֗א יִמָּ֥צוּ לָֽמוֹ׃",
    "<br>",
    "<a name=\"11\"> </a>",
    "<b>יא</b>",
    " וְֽאָמְר֗וּ אֵיכָ֥ה יָדַֽע־אֵ֑ל &nbsp;&nbsp; וְיֵ֖שׁ דֵּעָ֣ה בְעֶלְיֽוֹן׃",
    "<br>",
    "<a name=\"12\"> </a>",
    "<b>יב</b>",
    " הִנֵּה־אֵ֥לֶּה רְשָׁעִ֑ים &nbsp;&nbsp; וְשַׁלְוֵ֥י ע֝וֹלָ֗ם הִשְׂגּוּ־חָֽיִל׃",
    "<br>",
    "<a name=\"13\"> </a>",
    "<b>יג</b>",
    " אַךְ־רִ֭יק זִכִּ֣יתִי לְבָבִ֑י &nbsp;&nbsp; וָֽאֶרְחַ֖ץ בְּנִקָּי֣וֹן כַּפָּֽי׃",
    "<br>",
    "<a name=\"14\"> </a>",
    "<b>יד</b>",
    " וָֽאֱהִ֣י נָ֭גוּעַ כָּל־הַיּ֑וֹם &nbsp;&nbsp; וְ֝תֽוֹכַחְתִּ֗י לַבְּקָרִֽים׃",
    "<br>",
    "<a name=\"15\"> </a>",
    "<b>טו</b>",
    " אִם־אָ֭מַרְתִּי אֲסַפְּרָ֥ה כְמ֑וֹ &nbsp;&nbsp; הִנֵּ֤ה ד֖וֹר בָּנֶ֣יךָ בָגָֽדְתִּי׃",
    "<br>",
    "<a name=\"16\"> </a>",
    "<b>טז</b>",
    " וָֽ֭אֲחַשְּׁבָה לָדַ֣עַת זֹ֑את &nbsp;&nbsp; עָמָ֖ל היא ",
    "<span class=\"qri\">ה֣וּא</span>",
    " בְעֵינָֽי׃",
    "<br>",
    "<a name=\"17\"> </a>",
    "<b>יז</b>",
    " עַד־אָ֭בוֹא אֶל־מִקְדְּשֵׁי־אֵ֑ל &nbsp;&nbsp; אָ֝בִ֗ינָה לְאַֽחֲרִיתָֽם׃",
    "<br>",
    "<a name=\"18\"> </a>",
    "<b>יח</b>",
    " אַ֣ךְ בַּֽ֭חֲלָקוֹת תָּשִׁ֣ית לָ֑מוֹ &nbsp;&nbsp; הִ֝פַּלְתָּ֗ם לְמַשּׁוּאֽוֹת׃",
    "<br>",
    "<a name=\"19\"> </a>",
    "<b>יט</b>",
    " אֵ֤יךְ הָי֣וּ לְשַׁמָּ֣ה כְרָ֑גַע &nbsp;&nbsp; סָ֥פוּ תַ֝֗מּוּ מִן־בַּלָּהֽוֹת׃",
    "<br>",
    "<a name=\"20\"> </a>",
    "<b>כ</b>",
    " כַּֽחֲל֥וֹם מֵֽהָקִ֑יץ &nbsp;&nbsp; אֲ֝דֹנָ֗י בָּעִ֤יר&nbsp;׀ צַלְמָ֬ם תִּבְזֶֽה׃",
    "<br>",
    "<a name=\"21\"> </a>",
    "<b>כא</b>",
    " כִּ֭י יִתְחַמֵּ֣ץ לְבָבִ֑י &nbsp;&nbsp; וְ֝כִלְיוֹתַ֗י אֶשְׁתּוֹנָֽן׃",
    "<br>",
    "<a name=\"22\"> </a>",
    "<b>כב</b>",
    " וַֽאֲנִי־בַ֭עַר וְלֹ֣א אֵדָ֑ע &nbsp;&nbsp; בְּ֝הֵמ֗וֹת הָיִ֥יתִי עִמָּֽךְ׃",
    "<br>",
    "<a name=\"23\"> </a>",
    "<b>כג</b>",
    " וַֽאֲנִ֣י תָמִ֣יד עִמָּ֑ךְ &nbsp;&nbsp; אָ֝חַ֗זְתָּ בְּיַד־יְמִינִֽי׃",
    "<br>",
    "<a name=\"24\"> </a>",
    "<b>כד</b>",
    " בַּעֲצָֽתְךָ֥ תַנְחֵ֑נִי &nbsp;&nbsp; וְ֝אַחַ֗ר כָּב֥וֹד תִּקָּחֵֽנִי׃",
    "<br>",
    "<a name=\"25\"> </a>",
    "<b>כה</b>",
    " מִי־לִ֥י בַשָּׁמָ֑יִם &nbsp;&nbsp; וְ֝עִמְּךָ֗ לֹֽא־חָפַ֥צְתִּי בָאָֽרֶץ׃",
    "<br>",
    "<a name=\"26\"> </a>",
    "<b>כו</b>",
    " כָּלָ֥ה שְׁאֵרִ֗י וּלְבָ֫בִ֥י &nbsp;&nbsp; צוּר־לְבָבִ֥י וְחֶלְקִ֗י אֱלֹהִ֥ים לְעוֹלָֽם׃",
    "<br>",
    "<a name=\"27\"> </a>",
    "<b>כז</b>",
    " כִּֽי־הִנֵּ֣ה רְחֵקֶ֣יךָ יֹאבֵ֑דוּ &nbsp;&nbsp; הִ֝צְמַ֗תָּה כָּל־זוֹנֶ֥ה מִמֶּֽךָּ׃",
    "<br>",
    "<a name=\"28\"> </a>",
    "<b>כח</b>",
    " וַֽאֲנִ֤י&nbsp;׀ קִ֥רְבַ֥ת אֱלֹהִ֗ים &nbsp;&nbsp; לִ֫י ט֥וֹב",
    "<br>",
    "שַׁתִּ֤י&nbsp;׀ בַּֽאדֹנָ֣י יְהוִ֣ה מַחְסִ֑י &nbsp;&nbsp; לְ֝סַפֵּ֗ר כָּל־מַלְאֲכוֹתֶֽיךָ׃"
  ],
  "lines": [
    {
      "verse": "א",
      "text": "מִזְמ֗וֹר לְאָ֫סָ֥ף אַ֤ךְ ט֖וֹב לְיִשְׂרָאֵ֥ל אֱלֹהִ֗ים לְבָרֵ֥י לֵבָֽב"
    },
    {
      "verse": "ב",
      "text": "וַֽאֲנִ֗י כִּ֭מְעַט נטוי <span class=\"qri\">נָטָ֣יוּ</span> רַגְלָ֑י כְּ֝אַ֗יִן שפכה <span class=\"qri\">שֻׁפְּכ֥וּ</span> אֲשֻׁרָֽי"
    },
    {
      "verse": "ג",
      "text": "כִּֽי־קִ֭נֵּאתִי בַּהֽוֹלְלִ֑ים שְׁל֖וֹם רְשָׁעִ֣ים אֶרְאֶֽה"
    },
    {
      "verse": "ד",
      "text": "כִּ֤י אֵ֖ין חַרְצֻבּ֥וֹת לְמוֹתָ֗ם וּבָרִ֥יא אוּלָֽם"
    },
    {
      "verse": "ה",
      "text": "בַּֽעֲמַ֣ל אֱנ֣וֹשׁ אֵינֵ֑מוֹ וְעִם־אָ֝דָ֗ם לֹ֣א יְנֻגָּֽעוּ"
    },
    {
      "verse": "ו",
      "text": "לָ֭כֵן עֲנָקַ֣תְמוֹ גַֽאֲוָ֑ה יַֽעֲטָף־שִׁ֝֗ית חָמָ֥ס לָֽמוֹ"
    },
    {
      "verse": "ז",
      "text": "יָ֭צָא מֵחֵ֣לֶב עֵינֵ֑מוֹ עָֽ֝בְר֗וּ מַשְׂכִּיּ֥וֹת לֵבָֽב"
    },
    {
      "verse": "ח",
      "text": "יָמִ֤יקוּ ׀ וִֽידַבְּר֣וּ בְרָ֣ע עֹ֑שֶׁק מִמָּר֥וֹם יְדַבֵּֽרוּ"
    },
    {
      "verse": "ט",
      "text": "שַׁתּ֣וּ בַשָּׁמַ֣יִם פִּיהֶ֑ם וּ֝לְשׁוֹנָ֗ם תִּֽהֲלַ֥ךְ בָּאָֽרֶץ"
    },
    {
      "verse": "י",
      "text": "לָכֵ֤ן ׀ ישיב <span class=\"qri\">יָשׁ֣וּב</span> עַמּ֣וֹ הֲלֹ֑ם וּמֵ֥י מָ֝לֵ֗א יִמָּ֥צוּ לָֽמוֹ"
    },
    {
      "verse": "יא",
      "text": "וְֽאָמְר֗וּ אֵיכָ֥ה יָדַֽע־אֵ֑ל וְיֵ֖שׁ דֵּעָ֣ה בְעֶלְיֽוֹן"
    },
    {
      "verse": "יב",
      "text": "הִנֵּה־אֵ֥לֶּה רְשָׁעִ֑ים וְשַׁלְוֵ֥י ע֝וֹלָ֗ם הִשְׂגּוּ־חָֽיִל"
    },
    {
      "verse": "יג",
      "text": "אַךְ־רִ֭יק זִכִּ֣יתִי לְבָבִ֑י וָֽאֶרְחַ֖ץ בְּנִקָּי֣וֹן כַּפָּֽי"
    },
    {
      "verse": "יד",
      "text": "וָֽאֱהִ֣י נָ֭גוּעַ כָּל־הַיּ֑וֹם וְ֝תֽוֹכַחְתִּ֗י לַבְּקָרִֽים"
    },
    {
      "verse": "טו",
      "text": "אִם־אָ֭מַרְתִּי אֲסַפְּרָ֥ה כְמ֑וֹ הִנֵּ֤ה ד֖וֹר בָּנֶ֣יךָ בָגָֽדְתִּי"
    },
    {
      "verse": "טז",
      "text": "וָֽ֭אֲחַשְּׁבָה לָדַ֣עַת זֹ֑את עָמָ֖ל היא <span class=\"qri\">ה֣וּא</span> בְעֵינָֽי"
    },
    {
      "verse": "יז",
      "text": "עַד־אָ֭בוֹא אֶל־מִקְדְּשֵׁי־אֵ֑ל אָ֝בִ֗ינָה לְאַֽחֲרִיתָֽם"
    },
    {
      "verse": "יח",
      "text": "אַ֣ךְ בַּֽ֭חֲלָקוֹת תָּשִׁ֣ית לָ֑מוֹ הִ֝פַּלְתָּ֗ם לְמַשּׁוּאֽוֹת"
    },
    {
      "verse": "יט",
      "text": "אֵ֤יךְ הָי֣וּ לְשַׁמָּ֣ה כְרָ֑גַע סָ֥פוּ תַ֝֗מּוּ מִן־בַּלָּהֽוֹת"
    },
    {
      "verse": "כ",
      "text": "כַּֽחֲל֥וֹם מֵֽהָקִ֑יץ אֲ֝דֹנָ֗י בָּעִ֤יר ׀ צַלְמָ֬ם תִּבְזֶֽה"
    },
    {
      "verse": "כא",
      "text": "כִּ֭י יִתְחַמֵּ֣ץ לְבָבִ֑י וְ֝כִלְיוֹתַ֗י אֶשְׁתּוֹנָֽן"
    },
    {
      "verse": "כב",
      "text": "וַֽאֲנִי־בַ֭עַר וְלֹ֣א אֵדָ֑ע בְּ֝הֵמ֗וֹת הָיִ֥יתִי עִמָּֽךְ"
    },
    {
      "verse": "כג",
      "text": "וַֽאֲנִ֣י תָמִ֣יד עִמָּ֑ךְ אָ֝חַ֗זְתָּ בְּיַד־יְמִינִֽי"
    },
    {
      "verse": "כד",
      "text": "בַּעֲצָֽתְךָ֥ תַנְחֵ֑נִי וְ֝אַחַ֗ר כָּב֥וֹד תִּקָּחֵֽנִי"
    },
    {
      "verse": "כה",
      "text": "מִי־לִ֥י בַשָּׁמָ֑יִם וְ֝עִמְּךָ֗ לֹֽא־חָפַ֥צְתִּי בָאָֽרֶץ"
    },
    {
      "verse": "כו",
      "text": "כָּלָ֥ה שְׁאֵרִ֗י וּלְבָ֫בִ֥י צוּר־לְבָבִ֥י וְחֶלְקִ֗י אֱלֹהִ֥ים לְעוֹלָֽם"
    },
    {
      "verse": "כז",
      "text": "כִּֽי־הִנֵּ֣ה רְחֵקֶ֣יךָ יֹאבֵ֑דוּ הִ֝צְמַ֗תָּה כָּל־זוֹנֶ֥ה מִמֶּֽךָּ"
    },
    {
      "verse": "כח",
      "text": "וַֽאֲנִ֤י ׀ קִ֥רְבַ֥ת אֱלֹהִ֗ים לִ֫י ט֥וֹב שַׁתִּ֤י ׀ בַּֽאדֹנָ֣י יְהוִ֣ה מַחְסִ֑י לְ֝סַפֵּ֗ר כָּל־מַלְאֲכוֹתֶֽיךָ"
    }
  ],
  "perk": "עג"
}