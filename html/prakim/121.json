{
  "header": "<h1>תהילים פרק קכא</h1>",
  "verses": [
    "<b>א</b>",
    " שִׁ֗יר לַֽמַּ֫עֲל֥וֹת",
    "<br>",
    "אֶשָּׂ֣א עֵ֭ינַי אֶל־הֶֽהָרִ֑ים &nbsp;&nbsp; מֵ֝אַ֗יִן יָבֹ֥א עֶזְרִֽי׃",
    "<br>",
    "<a name=\"2\"> </a>",
    "<b>ב</b>",
    " עֶ֭זְרִי מֵעִ֣ם יְהוָ֑ה &nbsp;&nbsp; עֹ֝שֵׂ֗ה שָׁמַ֥יִם וָאָֽרֶץ׃",
    "<br>",
    "<a name=\"3\"> </a>",
    "<b>ג</b>",
    " אַל־יִתֵּ֣ן לַמּ֣וֹט רַגְלֶ֑ךָ &nbsp;&nbsp; אַל־יָ֝נ֗וּם שֹֽׁמְרֶֽךָ׃",
    "<br>",
    "<a name=\"4\"> </a>",
    "<b>ד</b>",
    " הִנֵּ֣ה לֹֽא־יָ֭נוּם וְלֹ֣א יִישָׁ֑ן &nbsp;&nbsp; שׁ֝וֹמֵ֗ר יִשְׂרָאֵֽל׃",
    "<br>",
    "<a name=\"5\"> </a>",
    "<b>ה</b>",
    " יְהוָ֥ה שֹֽׁמְרֶ֑ךָ &nbsp;&nbsp; יְהוָ֥ה צִ֝לְּךָ֗ עַל־יַ֥ד יְמִינֶֽךָ׃",
    "<br>",
    "<a name=\"6\"> </a>",
    "<b>ו</b>",
    " יוֹמָ֗ם הַשֶּׁ֥מֶשׁ לֹֽא־יַכֶּ֗כָּה &nbsp;&nbsp; וְיָרֵ֥חַ בַּלָּֽיְלָה׃",
    "<br>",
    "<a name=\"7\"> </a>",
    "<b>ז</b>",
    " יְֽהוָ֗ה יִשְׁמָרְךָ֥ מִכָּל־רָ֑ע &nbsp;&nbsp; יִ֝שְׁמֹ֗ר אֶת־נַפְשֶֽׁךָ׃",
    "<br>",
    "<a name=\"8\"> </a>",
    "<b>ח</b>",
    " יְֽהוָ֗ה יִשְׁמָר־צֵֽאתְךָ֥ וּבוֹאֶ֑ךָ &nbsp;&nbsp; מֵֽ֝עַתָּ֗ה וְעַד־עוֹלָֽם׃"
  ],
  "lines": [
    {
      "verse": "א",
      "text": "שִׁ֗יר לַֽמַּ֫עֲל֥וֹת אֶשָּׂ֣א עֵ֭ינַי אֶל־הֶֽהָרִ֑ים מֵ֝אַ֗יִן יָבֹ֥א עֶזְרִֽי"
    },
    {
      "verse": "ב",
      "text": "עֶ֭זְרִי מֵעִ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ"
    },
    {
      "verse": "ג",
      "text": "אַל־יִתֵּ֣ן לַמּ֣וֹט רַגְלֶ֑ךָ אַל־יָ֝נ֗וּם שֹֽׁמְרֶֽךָ"
    },
    {
      "verse": "ד",
      "text": "הִנֵּ֣ה לֹֽא־יָ֭נוּם וְלֹ֣א יִישָׁ֑ן שׁ֝וֹמֵ֗ר יִשְׂרָאֵֽל"
    },
    {
      "verse": "ה",
      "text": "יְהוָ֥ה שֹֽׁמְרֶ֑ךָ יְהוָ֥ה צִ֝לְּךָ֗ עַל־יַ֥ד יְמִינֶֽךָ"
    },
    {
      "verse": "ו",
      "text": "יוֹמָ֗ם הַשֶּׁ֥מֶשׁ לֹֽא־יַכֶּ֗כָּה וְיָרֵ֥חַ בַּלָּֽיְלָה"
    },
    {
      "verse": "ז",
      "text": "יְֽהוָ֗ה יִשְׁמָרְךָ֥ מִכָּל־רָ֑ע יִ֝שְׁמֹ֗ר אֶת־נַפְשֶֽׁךָ"
    },
    {
      "verse": "ח",
      "text": "יְֽהוָ֗ה יִשְׁמָר־צֵֽאתְךָ֥ וּבוֹאֶ֑ךָ מֵֽ֝עַתָּ֗ה וְעַד־עוֹלָֽם"
    }
  ],
  "perk": "קכא"
}