{
  "header": "<h1>תהילים פרק יח</h1>",
  "verses": [
    "<b>א</b>",
    " לַמְנַצֵּ֤חַ&nbsp;׀ לְעֶ֥בֶד יְהוָ֗ה לְדָ֫וִ֥ד",
    "<br>",
    "אֲשֶׁ֤ר דִּבֶּ֨ר&nbsp;׀ לַֽיהוָ֗ה &nbsp;&nbsp; אֶת־דִּ֭בְרֵי הַשִּׁירָ֣ה הַזֹּ֑את ",
    "<br>",
    "בְּי֤וֹם הִֽצִּיל־יְהוָ֘ה אוֹת֥וֹ מִכַּ֥ף כָּל־אֹֽ֝יְבָ֗יו &nbsp;&nbsp; וּמִיַּ֥ד שָׁאֽוּל׃",
    "<br>",
    "<a name=\"2\"> </a>",
    "<b>ב</b>",
    " וַיֹּאמַ֡ר &nbsp;&nbsp; אֶרְחָֽמְךָ֖ יְהוָ֣ה חִזְקִֽי׃",
    "<br>",
    "<a name=\"3\"> </a>",
    "<b>ג</b>",
    " יְהוָ֤ה&nbsp;׀ סַ֥לְעִ֥י וּמְצֽוּדָתִ֗י &nbsp;&nbsp; וּמְפַ֫לְטִ֥י",
    "<br>",
    "אֵלִ֣י צ֭וּרִי אֶֽחֱסֶה־בּ֑וֹ &nbsp;&nbsp; מָֽגִנִּ֥י וְקֶֽרֶן־יִ֝שְׁעִ֗י מִשְׂגַּבִּֽי׃",
    "<br>",
    "<a name=\"4\"> </a>",
    "<b>ד</b>",
    " מְ֭הֻלָּל אֶקְרָ֣א יְהוָ֑ה &nbsp;&nbsp; וּמִן־אֹֽ֝יְבַ֗י אִוָּשֵֽׁעַ׃",
    "<br>",
    "<a name=\"5\"> </a>",
    "<b>ה</b>",
    " אֲפָפ֥וּנִי חֶבְלֵי־מָ֑וֶת &nbsp;&nbsp; וְֽנַחֲלֵ֖י בְלִיַּ֣עַל יְבַֽעֲתֽוּנִי׃",
    "<br>",
    "<a name=\"6\"> </a>",
    "<b>ו</b>",
    " חֶבְלֵ֣י שְׁא֣וֹל סְבָב֑וּנִי &nbsp;&nbsp; קִ֝דְּמ֗וּנִי מ֣וֹקְשֵׁי מָֽוֶת׃",
    "<br>",
    "<a name=\"7\"> </a>",
    "<b>ז</b>",
    " בַּצַּר־לִ֤י&nbsp;׀ אֶ֥קְרָ֣א יְהוָה֮ &nbsp;&nbsp; וְאֶל־אֱלֹהַ֪י אֲשַׁ֫וֵּ֥עַ",
    "<br>",
    "יִשְׁמַ֣ע מֵהֵֽיכָל֣וֹ קוֹלִ֑י &nbsp;&nbsp; וְ֝שַׁוְעָתִ֗י לְפָנָ֤יו&nbsp;׀ תָּב֬וֹא בְאָזְנָֽיו׃",
    "<br>",
    "<a name=\"8\"> </a>",
    "<b>ח</b>",
    " וַתִּגְעַ֬שׁ וַתִּרְעַ֨שׁ&nbsp;׀ הָאָ֗רֶץ &nbsp;&nbsp; וּמֽוֹסְדֵ֣י הָרִ֣ים יִרְגָּ֑זוּ",
    "<br>",
    "וַ֝יִּתְגָּֽעֲשׁ֗וּ &nbsp;&nbsp; כִּי־חָ֥רָה לֽוֹ׃",
    "<br>",
    "<a name=\"9\"> </a>",
    "<b>ט</b>",
    " עָ֘לָ֤ה עָשָׁ֨ן&nbsp;׀ בְּאַפּ֗וֹ &nbsp;&nbsp; וְאֵשׁ־מִפִּ֥יו תֹּאכֵ֑ל",
    "<br>",
    "גֶּֽ֝חָלִ֗ים &nbsp;&nbsp; בָּֽעֲר֥וּ מִמֶּֽנּוּ׃",
    "<br>",
    "<a name=\"10\"> </a>",
    "<b>י</b>",
    " וַיֵּ֣ט שָׁ֭מַיִם וַיֵּרַ֑ד &nbsp;&nbsp; וַֽ֝עֲרָפֶ֗ל תַּ֣חַת רַגְלָֽיו׃",
    "<br>",
    "<a name=\"11\"> </a>",
    "<b>יא</b>",
    " וַיִּרְכַּ֣ב עַל־כְּ֭רוּב וַיָּעֹ֑ף &nbsp;&nbsp; וַ֝יֵּ֗דֶא עַל־כַּנְפֵי־רֽוּחַ׃",
    "<br>",
    "<a name=\"12\"> </a>",
    "<b>יב</b>",
    " יָ֤שֶׁת חֹ֨שֶׁךְ&nbsp;׀ סִתְר֗וֹ &nbsp;&nbsp; סְבִֽיבוֹתָ֥יו סֻכָּת֑וֹ",
    "<br>",
    "חֶשְׁכַת־מַ֝֗יִם &nbsp;&nbsp; עָבֵ֥י שְׁחָקִֽים׃",
    "<br>",
    "<a name=\"13\"> </a>",
    "<b>יג</b>",
    " מִנֹּ֗גַהּ נֶ֫גְדּ֥וֹ &nbsp;&nbsp; עָבָ֥יו עָֽבְר֑וּ בָּ֝רָ֗ד וְגַֽחֲלֵי־אֵֽשׁ׃",
    "<br>",
    "<a name=\"14\"> </a>",
    "<b>יד</b>",
    " וַיַּרְעֵ֬ם בַּשָּׁמַ֨יִם&nbsp;׀ יְֽהוָ֗ה וְ֭עֶלְיוֹן יִתֵּ֣ן קֹל֑וֹ &nbsp;&nbsp; בָּ֝רָ֗ד וְגַֽחֲלֵי־אֵֽשׁ׃",
    "<br>",
    "<a name=\"15\"> </a>",
    "<b>טו</b>",
    " וַיִּשְׁלַ֣ח חִ֭צָּיו וַיְפִיצֵ֑ם &nbsp;&nbsp; וּבְרָקִ֥ים רָ֝֗ב וַיְהֻמֵּֽם׃",
    "<br>",
    "<a name=\"16\"> </a>",
    "<b>טז</b>",
    " וַיֵּ֤רָא֨וּ&nbsp;׀ אֲפִ֥יקֵי מַ֗יִם &nbsp;&nbsp; וַֽיִּגָּלוּ֮ מֽוֹסְד֪וֹת תֵּ֫בֵ֥ל",
    "<br>",
    "מִגַּעֲרָ֣תְךָ֣ יְהוָ֑ה &nbsp;&nbsp; מִ֝נִּשְׁמַ֗ת ר֣וּחַ אַפֶּֽךָ׃",
    "<br>",
    "<a name=\"17\"> </a>",
    "<b>יז</b>",
    " יִשְׁלַ֣ח מִ֭מָּרוֹם יִקָּחֵ֑נִי &nbsp;&nbsp; יַֽ֝מְשֵׁ֗נִי מִמַּ֥יִם רַבִּֽים׃",
    "<br>",
    "<a name=\"18\"> </a>",
    "<b>יח</b>",
    " יַצִּילֵ֗נִי מֵאֹֽיְבִ֥י עָ֑ז &nbsp;&nbsp; וּ֝מִשֹּֽׂנְאַ֗י כִּֽי־אָמְצ֥וּ מִמֶּֽנִּי׃",
    "<br>",
    "<a name=\"19\"> </a>",
    "<b>יט</b>",
    " יְקַדְּמ֥וּנִי בְיוֹם־אֵידִ֑י &nbsp;&nbsp; וַֽיְהִי־יְהוָ֖ה לְמִשְׁעָ֣ן לִֽי׃",
    "<br>",
    "<a name=\"20\"> </a>",
    "<b>כ</b>",
    " וַיּֽוֹצִיאֵ֥נִי לַמֶּרְחָ֑ב &nbsp;&nbsp; יְ֝חַלְּצֵ֗נִי כִּ֘י חָ֥פֵֽץ בִּֽי׃",
    "<br>",
    "<a name=\"21\"> </a>",
    "<b>כא</b>",
    " יִגְמְלֵ֣נִי יְהוָ֣ה כְּצִדְקִ֑י &nbsp;&nbsp; כְּבֹ֥ר יָ֝דַ֗י יָשִׁ֥יב לִֽי׃",
    "<br>",
    "<a name=\"22\"> </a>",
    "<b>כב</b>",
    " כִּֽי־שָׁ֭מַרְתִּי דַּרְכֵ֣י יְהוָ֑ה &nbsp;&nbsp; וְלֹֽא־רָ֝שַׁ֗עְתִּי מֵֽאֱלֹהָֽי׃",
    "<br>",
    "<a name=\"23\"> </a>",
    "<b>כג</b>",
    " כִּ֣י כָל־מִשְׁפָּטָ֣יו לְנֶגְדִּ֑י &nbsp;&nbsp; וְ֝חֻקֹּתָ֗יו לֹֽא־אָסִ֥יר מֶֽנִּי׃",
    "<br>",
    "<a name=\"24\"> </a>",
    "<b>כד</b>",
    " וָֽאֱהִ֣י תָמִ֣ים עִמּ֑וֹ &nbsp;&nbsp; וָֽ֝אֶשְׁתַּמֵּ֗ר מֵֽעֲוֺנִֽי׃",
    "<br>",
    "<a name=\"25\"> </a>",
    "<b>כה</b>",
    " וַיָּֽשֶׁב־יְהוָ֣ה לִ֣י כְצִדְקִ֑י &nbsp;&nbsp; כְּבֹ֥ר יָ֝דַ֗י לְנֶ֣גֶד עֵינָֽיו׃",
    "<br>",
    "<a name=\"26\"> </a>",
    "<b>כו</b>",
    " עִם־חָסִ֥יד תִּתְחַסָּ֑ד &nbsp;&nbsp; עִם־גְּבַ֥ר תָּ֝מִ֗ים תִּתַּמָּֽם׃",
    "<br>",
    "<a name=\"27\"> </a>",
    "<b>כז</b>",
    " עִם־נָבָ֥ר תִּתְבָּרָ֑ר &nbsp;&nbsp; וְעִם־עִ֝קֵּ֗שׁ תִּתְפַּתָּֽל׃",
    "<br>",
    "<a name=\"28\"> </a>",
    "<b>כח</b>",
    " כִּֽי־אַ֭תָּה עַם־עָנִ֣י תוֹשִׁ֑יעַ &nbsp;&nbsp; וְעֵינַ֖יִם רָמ֣וֹת תַּשְׁפִּֽיל׃",
    "<br>",
    "<a name=\"29\"> </a>",
    "<b>כט</b>",
    " כִּֽי־אַ֭תָּה תָּאִ֣יר נֵרִ֑י &nbsp;&nbsp; יְהוָ֥ה אֱ֝לֹהַ֗י יַגִּ֥יהַּ חָשְׁכִּֽי׃",
    "<br>",
    "<a name=\"30\"> </a>",
    "<b>ל</b>",
    " כִּֽי־בְ֭ךָ אָרֻ֣ץ גְּד֑וּד &nbsp;&nbsp; וּ֝בֵֽאלֹהַ֗י אֲדַלֶּג־שֽׁוּר׃",
    "<br>",
    "<a name=\"31\"> </a>",
    "<b>לא</b>",
    " הָאֵל֮ &nbsp;&nbsp; תָּמִ֪ים דַּ֫רְכּ֥וֹ",
    "<br>",
    "אִמְרַֽת־יְהוָ֥ה צְרוּפָ֑ה &nbsp;&nbsp; מָגֵ֥ן ה֝֗וּא לְכֹ֤ל&nbsp;׀ הַֽחֹסִ֬ים בּֽוֹ׃",
    "<br>",
    "<a name=\"32\"> </a>",
    "<b>לב</b>",
    " כִּ֤י מִ֣י אֱ֭לוֹהַּ מִבַּלְעֲדֵ֣י יְהוָ֑ה &nbsp;&nbsp; וּמִ֥י צ֝֗וּר זֽוּלָתִ֥י אֱלֹהֵֽינוּ׃",
    "<br>",
    "<a name=\"33\"> </a>",
    "<b>לג</b>",
    " הָ֭אֵל הַמְאַזְּרֵ֣נִי חָ֑יִל &nbsp;&nbsp; וַיִּתֵּ֖ן תָּמִ֣ים דַּרְכִּֽי׃",
    "<br>",
    "<a name=\"34\"> </a>",
    "<b>לד</b>",
    " מְשַׁוֶּ֣ה רַ֭גְלַי כָּֽאַיָּל֑וֹת &nbsp;&nbsp; וְעַ֥ל בָּֽ֝מֹתַ֗י יַֽעֲמִידֵֽנִי׃",
    "<br>",
    "<a name=\"35\"> </a>",
    "<b>לה</b>",
    " מְלַמֵּ֣ד יָ֭דַי לַמִּלְחָמָ֑ה &nbsp;&nbsp; וְֽנִחֲתָ֥ה קֶֽשֶׁת־נְ֝חוּשָׁ֗ה זְרֽוֹעֹתָֽי׃",
    "<br>",
    "<a name=\"36\"> </a>",
    "<b>לו</b>",
    " וַתִּתֶּן־לִי֮ מָגֵ֪ן יִ֫שְׁעֶ֥ךָ &nbsp;&nbsp; וִֽימִינְךָ֥ תִסְעָדֵ֑נִי וְֽעַנְוַתְךָ֥ תַרְבֵּֽנִי׃",
    "<br>",
    "<a name=\"37\"> </a>",
    "<b>לז</b>",
    " תַּרְחִ֣יב צַֽעֲדִ֣י תַחְתָּ֑י &nbsp;&nbsp; וְלֹ֥א מָֽ֝עֲד֗וּ קַרְסֻלָּֽי׃",
    "<br>",
    "<a name=\"38\"> </a>",
    "<b>לח</b>",
    " אֶרְדּ֣וֹף אֽ֭וֹיְבַי וְאַשִּׂיגֵ֑ם &nbsp;&nbsp; וְלֹֽא־אָ֝שׁ֗וּב עַד־כַּלּוֹתָֽם׃",
    "<br>",
    "<a name=\"39\"> </a>",
    "<b>לט</b>",
    " אֶ֭מְחָצֵם וְלֹא־יֻ֣כְלוּ ק֑וּם &nbsp;&nbsp; יִ֝פְּל֗וּ תַּ֣חַת רַגְלָֽי׃",
    "<br>",
    "<a name=\"40\"> </a>",
    "<b>מ</b>",
    " וַתְּאַזְּרֵ֣נִי חַ֭יִל לַמִּלְחָמָ֑ה &nbsp;&nbsp; תַּכְרִ֖יעַ קָמַ֣י תַּחְתָּֽי׃",
    "<br>",
    "<a name=\"41\"> </a>",
    "<b>מא</b>",
    " וְֽאֹיְבַ֗י נָתַ֣תָּה לִּ֣י עֹ֑רֶף &nbsp;&nbsp; וּ֝מְשַׂנְאַ֗י אַצְמִיתֵֽם׃",
    "<br>",
    "<a name=\"42\"> </a>",
    "<b>מב</b>",
    " יְשַׁוְּע֥וּ וְאֵין־מוֹשִׁ֑יעַ &nbsp;&nbsp; עַל־יְ֝הוָ֗ה וְלֹ֣א עָנָֽם׃",
    "<br>",
    "<a name=\"43\"> </a>",
    "<b>מג</b>",
    " וְֽאֶשְׁחָקֵ֗ם כְּעָפָ֥ר עַל־פְּנֵי־ר֑וּחַ &nbsp;&nbsp; כְּטִ֖יט חוּצ֣וֹת אֲרִיקֵֽם׃",
    "<br>",
    "<a name=\"44\"> </a>",
    "<b>מד</b>",
    " תְּפַלְּטֵנִי֮ מֵרִ֪יבֵ֫י עָ֥ם &nbsp;&nbsp; תְּ֭שִׂימֵנִי לְרֹ֣אשׁ גּוֹיִ֑ם עַ֖ם לֹֽא־יָדַ֣עְתִּי יַֽעַבְדֽוּנִי׃",
    "<br>",
    "<a name=\"45\"> </a>",
    "<b>מה</b>",
    " לְשֵׁ֣מַֽע אֹ֭זֶן יִשָּׁ֣מְעוּ לִ֑י &nbsp;&nbsp; בְּנֵֽי־נֵ֝כָ֗ר יְכַֽחֲשׁוּ־לִֽי׃",
    "<br>",
    "<a name=\"46\"> </a>",
    "<b>מו</b>",
    " בְּנֵֽי־נֵכָ֥ר יִבֹּ֑לוּ &nbsp;&nbsp; וְ֝יַחְרְג֗וּ מִֽמִּסְגְּרֽוֹתֵיהֶֽם׃",
    "<br>",
    "<a name=\"47\"> </a>",
    "<b>מז</b>",
    " חַי־יְ֭הוָה וּבָר֣וּךְ צוּרִ֑י &nbsp;&nbsp; וְ֝יָר֗וּם אֱלוֹהֵ֥י יִשְׁעִֽי׃",
    "<br>",
    "<a name=\"48\"> </a>",
    "<b>מח</b>",
    " הָאֵ֗ל הַנּוֹתֵ֣ן נְקָמ֣וֹת לִ֑י &nbsp;&nbsp; וַיַּדְבֵּ֖ר עַמִּ֣ים תַּחְתָּֽי׃",
    "<br>",
    "<a name=\"49\"> </a>",
    "<b>מט</b>",
    " מְפַלְּטִ֗י מֵאֹֽ֫יְבָ֥י &nbsp;&nbsp; אַ֣ף מִן־קָ֭מַי תְּרֽוֹמְמֵ֑נִי מֵאִ֥ישׁ חָ֝מָ֗ס תַּצִּילֵֽנִי׃",
    "<br>",
    "<a name=\"50\"> </a>",
    "<b>נ</b>",
    " עַל־כֵּ֤ן&nbsp;׀ אֽוֹדְךָ֖ בַגּוֹיִ֥ם&nbsp;׀ יְהוָ֑ה &nbsp;&nbsp; וּלְשִׁמְךָ֥ אֲזַמֵּֽרָה׃",
    "<br>",
    "<a name=\"51\"> </a>",
    "<b>נא</b>",
    " מַגְדִּל֮ &nbsp;&nbsp; יְשׁוּע֪וֹת מַ֫לְכּ֥וֹ",
    "<br>",
    "וְעֹ֤שֶׂה חֶ֨סֶד&nbsp;׀ לִמְשִׁיח֗וֹ לְדָוִ֥ד וּלְזַרְע֗וֹ &nbsp;&nbsp; עַד־עוֹלָֽם׃"
  ],
  "lines": [
    {
      "verse": "א",
      "text": "לַמְנַצֵּ֤חַ ׀ לְעֶ֥בֶד יְהוָ֗ה לְדָ֫וִ֥ד אֲשֶׁ֤ר דִּבֶּ֨ר ׀ לַֽיהוָ֗ה אֶת־דִּ֭בְרֵי הַשִּׁירָ֣ה הַזֹּ֑את בְּי֤וֹם הִֽצִּיל־יְהוָ֘ה אוֹת֥וֹ מִכַּ֥ף כָּל־אֹֽ֝יְבָ֗יו וּמִיַּ֥ד שָׁאֽוּל"
    },
    {
      "verse": "ב",
      "text": "וַיֹּאמַ֡ר אֶרְחָֽמְךָ֖ יְהוָ֣ה חִזְקִֽי"
    },
    {
      "verse": "ג",
      "text": "יְהוָ֤ה ׀ סַ֥לְעִ֥י וּמְצֽוּדָתִ֗י וּמְפַ֫לְטִ֥י אֵלִ֣י צ֭וּרִי אֶֽחֱסֶה־בּ֑וֹ מָֽגִנִּ֥י וְקֶֽרֶן־יִ֝שְׁעִ֗י מִשְׂגַּבִּֽי"
    },
    {
      "verse": "ד",
      "text": "מְ֭הֻלָּל אֶקְרָ֣א יְהוָ֑ה וּמִן־אֹֽ֝יְבַ֗י אִוָּשֵֽׁעַ"
    },
    {
      "verse": "ה",
      "text": "אֲפָפ֥וּנִי חֶבְלֵי־מָ֑וֶת וְֽנַחֲלֵ֖י בְלִיַּ֣עַל יְבַֽעֲתֽוּנִי"
    },
    {
      "verse": "ו",
      "text": "חֶבְלֵ֣י שְׁא֣וֹל סְבָב֑וּנִי קִ֝דְּמ֗וּנִי מ֣וֹקְשֵׁי מָֽוֶת"
    },
    {
      "verse": "ז",
      "text": "בַּצַּר־לִ֤י ׀ אֶ֥קְרָ֣א יְהוָה֮ וְאֶל־אֱלֹהַ֪י אֲשַׁ֫וֵּ֥עַ יִשְׁמַ֣ע מֵהֵֽיכָל֣וֹ קוֹלִ֑י וְ֝שַׁוְעָתִ֗י לְפָנָ֤יו ׀ תָּב֬וֹא בְאָזְנָֽיו"
    },
    {
      "verse": "ח",
      "text": "וַתִּגְעַ֬שׁ וַתִּרְעַ֨שׁ ׀ הָאָ֗רֶץ וּמֽוֹסְדֵ֣י הָרִ֣ים יִרְגָּ֑זוּ וַ֝יִּתְגָּֽעֲשׁ֗וּ כִּי־חָ֥רָה לֽוֹ"
    },
    {
      "verse": "ט",
      "text": "עָ֘לָ֤ה עָשָׁ֨ן ׀ בְּאַפּ֗וֹ וְאֵשׁ־מִפִּ֥יו תֹּאכֵ֑ל גֶּֽ֝חָלִ֗ים בָּֽעֲר֥וּ מִמֶּֽנּוּ"
    },
    {
      "verse": "י",
      "text": "וַיֵּ֣ט שָׁ֭מַיִם וַיֵּרַ֑ד וַֽ֝עֲרָפֶ֗ל תַּ֣חַת רַגְלָֽיו"
    },
    {
      "verse": "יא",
      "text": "וַיִּרְכַּ֣ב עַל־כְּ֭רוּב וַיָּעֹ֑ף וַ֝יֵּ֗דֶא עַל־כַּנְפֵי־רֽוּחַ"
    },
    {
      "verse": "יב",
      "text": "יָ֤שֶׁת חֹ֨שֶׁךְ ׀ סִתְר֗וֹ סְבִֽיבוֹתָ֥יו סֻכָּת֑וֹ חֶשְׁכַת־מַ֝֗יִם עָבֵ֥י שְׁחָקִֽים"
    },
    {
      "verse": "יג",
      "text": "מִנֹּ֗גַהּ נֶ֫גְדּ֥וֹ עָבָ֥יו עָֽבְר֑וּ בָּ֝רָ֗ד וְגַֽחֲלֵי־אֵֽשׁ"
    },
    {
      "verse": "יד",
      "text": "וַיַּרְעֵ֬ם בַּשָּׁמַ֨יִם ׀ יְֽהוָ֗ה וְ֭עֶלְיוֹן יִתֵּ֣ן קֹל֑וֹ בָּ֝רָ֗ד וְגַֽחֲלֵי־אֵֽשׁ"
    },
    {
      "verse": "טו",
      "text": "וַיִּשְׁלַ֣ח חִ֭צָּיו וַיְפִיצֵ֑ם וּבְרָקִ֥ים רָ֝֗ב וַיְהֻמֵּֽם"
    },
    {
      "verse": "טז",
      "text": "וַיֵּ֤רָא֨וּ ׀ אֲפִ֥יקֵי מַ֗יִם וַֽיִּגָּלוּ֮ מֽוֹסְד֪וֹת תֵּ֫בֵ֥ל מִגַּעֲרָ֣תְךָ֣ יְהוָ֑ה מִ֝נִּשְׁמַ֗ת ר֣וּחַ אַפֶּֽךָ"
    },
    {
      "verse": "יז",
      "text": "יִשְׁלַ֣ח מִ֭מָּרוֹם יִקָּחֵ֑נִי יַֽ֝מְשֵׁ֗נִי מִמַּ֥יִם רַבִּֽים"
    },
    {
      "verse": "יח",
      "text": "יַצִּילֵ֗נִי מֵאֹֽיְבִ֥י עָ֑ז וּ֝מִשֹּֽׂנְאַ֗י כִּֽי־אָמְצ֥וּ מִמֶּֽנִּי"
    },
    {
      "verse": "יט",
      "text": "יְקַדְּמ֥וּנִי בְיוֹם־אֵידִ֑י וַֽיְהִי־יְהוָ֖ה לְמִשְׁעָ֣ן לִֽי"
    },
    {
      "verse": "כ",
      "text": "וַיּֽוֹצִיאֵ֥נִי לַמֶּרְחָ֑ב יְ֝חַלְּצֵ֗נִי כִּ֘י חָ֥פֵֽץ בִּֽי"
    },
    {
      "verse": "כא",
      "text": "יִגְמְלֵ֣נִי יְהוָ֣ה כְּצִדְקִ֑י כְּבֹ֥ר יָ֝דַ֗י יָשִׁ֥יב לִֽי"
    },
    {
      "verse": "כב",
      "text": "כִּֽי־שָׁ֭מַרְתִּי דַּרְכֵ֣י יְהוָ֑ה וְלֹֽא־רָ֝שַׁ֗עְתִּי מֵֽאֱלֹהָֽי"
    },
    {
      "verse": "כג",
      "text": "כִּ֣י כָל־מִשְׁפָּטָ֣יו לְנֶגְדִּ֑י וְ֝חֻקֹּתָ֗יו לֹֽא־אָסִ֥יר מֶֽנִּי"
    },
    {
      "verse": "כד",
      "text": "וָֽאֱהִ֣י תָמִ֣ים עִמּ֑וֹ וָֽ֝אֶשְׁתַּמֵּ֗ר מֵֽעֲוֺנִֽי"
    },
    {
      "verse": "כה",
      "text": "וַיָּֽשֶׁב־יְהוָ֣ה לִ֣י כְצִדְקִ֑י כְּבֹ֥ר יָ֝דַ֗י לְנֶ֣גֶד עֵינָֽיו"
    },
    {
      "verse": "כו",
      "text": "עִם־חָסִ֥יד תִּתְחַסָּ֑ד עִם־גְּבַ֥ר תָּ֝מִ֗ים תִּתַּמָּֽם"
    },
    {
      "verse": "כז",
      "text": "עִם־נָבָ֥ר תִּתְבָּרָ֑ר וְעִם־עִ֝קֵּ֗שׁ תִּתְפַּתָּֽל"
    },
    {
      "verse": "כח",
      "text": "כִּֽי־אַ֭תָּה עַם־עָנִ֣י תוֹשִׁ֑יעַ וְעֵינַ֖יִם רָמ֣וֹת תַּשְׁפִּֽיל"
    },
    {
      "verse": "כט",
      "text": "כִּֽי־אַ֭תָּה תָּאִ֣יר נֵרִ֑י יְהוָ֥ה אֱ֝לֹהַ֗י יַגִּ֥יהַּ חָשְׁכִּֽי"
    },
    {
      "verse": "ל",
      "text": "כִּֽי־בְ֭ךָ אָרֻ֣ץ גְּד֑וּד וּ֝בֵֽאלֹהַ֗י אֲדַלֶּג־שֽׁוּר"
    },
    {
      "verse": "לא",
      "text": "הָאֵל֮ תָּמִ֪ים דַּ֫רְכּ֥וֹ אִמְרַֽת־יְהוָ֥ה צְרוּפָ֑ה מָגֵ֥ן ה֝֗וּא לְכֹ֤ל ׀ הַֽחֹסִ֬ים בּֽוֹ"
    },
    {
      "verse": "לב",
      "text": "כִּ֤י מִ֣י אֱ֭לוֹהַּ מִבַּלְעֲדֵ֣י יְהוָ֑ה וּמִ֥י צ֝֗וּר זֽוּלָתִ֥י אֱלֹהֵֽינוּ"
    },
    {
      "verse": "לג",
      "text": "הָ֭אֵל הַמְאַזְּרֵ֣נִי חָ֑יִל וַיִּתֵּ֖ן תָּמִ֣ים דַּרְכִּֽי"
    },
    {
      "verse": "לד",
      "text": "מְשַׁוֶּ֣ה רַ֭גְלַי כָּֽאַיָּל֑וֹת וְעַ֥ל בָּֽ֝מֹתַ֗י יַֽעֲמִידֵֽנִי"
    },
    {
      "verse": "לה",
      "text": "מְלַמֵּ֣ד יָ֭דַי לַמִּלְחָמָ֑ה וְֽנִחֲתָ֥ה קֶֽשֶׁת־נְ֝חוּשָׁ֗ה זְרֽוֹעֹתָֽי"
    },
    {
      "verse": "לו",
      "text": "וַתִּתֶּן־לִי֮ מָגֵ֪ן יִ֫שְׁעֶ֥ךָ וִֽימִינְךָ֥ תִסְעָדֵ֑נִי וְֽעַנְוַתְךָ֥ תַרְבֵּֽנִי"
    },
    {
      "verse": "לז",
      "text": "תַּרְחִ֣יב צַֽעֲדִ֣י תַחְתָּ֑י וְלֹ֥א מָֽ֝עֲד֗וּ קַרְסֻלָּֽי"
    },
    {
      "verse": "לח",
      "text": "אֶרְדּ֣וֹף אֽ֭וֹיְבַי וְאַשִּׂיגֵ֑ם וְלֹֽא־אָ֝שׁ֗וּב עַד־כַּלּוֹתָֽם"
    },
    {
      "verse": "לט",
      "text": "אֶ֭מְחָצֵם וְלֹא־יֻ֣כְלוּ ק֑וּם יִ֝פְּל֗וּ תַּ֣חַת רַגְלָֽי"
    },
    {
      "verse": "מ",
      "text": "וַתְּאַזְּרֵ֣נִי חַ֭יִל לַמִּלְחָמָ֑ה תַּכְרִ֖יעַ קָמַ֣י תַּחְתָּֽי"
    },
    {
      "verse": "מא",
      "text": "וְֽאֹיְבַ֗י נָתַ֣תָּה לִּ֣י עֹ֑רֶף וּ֝מְשַׂנְאַ֗י אַצְמִיתֵֽם"
    },
    {
      "verse": "מב",
      "text": "יְשַׁוְּע֥וּ וְאֵין־מוֹשִׁ֑יעַ עַל־יְ֝הוָ֗ה וְלֹ֣א עָנָֽם"
    },
    {
      "verse": "מג",
      "text": "וְֽאֶשְׁחָקֵ֗ם כְּעָפָ֥ר עַל־פְּנֵי־ר֑וּחַ כְּטִ֖יט חוּצ֣וֹת אֲרִיקֵֽם"
    },
    {
      "verse": "מד",
      "text": "תְּפַלְּטֵנִי֮ מֵרִ֪יבֵ֫י עָ֥ם תְּ֭שִׂימֵנִי לְרֹ֣אשׁ גּוֹיִ֑ם עַ֖ם לֹֽא־יָדַ֣עְתִּי יַֽעַבְדֽוּנִי"
    },
    {
      "verse": "מה",
      "text": "לְשֵׁ֣מַֽע אֹ֭זֶן יִשָּׁ֣מְעוּ לִ֑י בְּנֵֽי־נֵ֝כָ֗ר יְכַֽחֲשׁוּ־לִֽי"
    },
    {
      "verse": "מו",
      "text": "בְּנֵֽי־נֵכָ֥ר יִבֹּ֑לוּ וְ֝יַחְרְג֗וּ מִֽמִּסְגְּרֽוֹתֵיהֶֽם"
    },
    {
      "verse": "מז",
      "text": "חַי־יְ֭הוָה וּבָר֣וּךְ צוּרִ֑י וְ֝יָר֗וּם אֱלוֹהֵ֥י יִשְׁעִֽי"
    },
    {
      "verse": "מח",
      "text": "הָאֵ֗ל הַנּוֹתֵ֣ן נְקָמ֣וֹת לִ֑י וַיַּדְבֵּ֖ר עַמִּ֣ים תַּחְתָּֽי"
    },
    {
      "verse": "מט",
      "text": "מְפַלְּטִ֗י מֵאֹֽ֫יְבָ֥י אַ֣ף מִן־קָ֭מַי תְּרֽוֹמְמֵ֑נִי מֵאִ֥ישׁ חָ֝מָ֗ס תַּצִּילֵֽנִי"
    },
    {
      "verse": "נ",
      "text": "עַל־כֵּ֤ן ׀ אֽוֹדְךָ֖ בַגּוֹיִ֥ם ׀ יְהוָ֑ה וּלְשִׁמְךָ֥ אֲזַמֵּֽרָה"
    },
    {
      "verse": "נא",
      "text": "מַגְדִּל֮ יְשׁוּע֪וֹת מַ֫לְכּ֥וֹ וְעֹ֤שֶׂה חֶ֨סֶד ׀ לִמְשִׁיח֗וֹ לְדָוִ֥ד וּלְזַרְע֗וֹ עַד־עוֹלָֽם"
    }
  ],
  "perk": "יח"
}