{
  "header": "<h1>תהילים פרק כב</h1>",
  "verses": [
    "<b>א</b>",
    " לַ֭מְנַצֵּחַ עַל־אַיֶּ֥לֶת הַשַּׁ֗חַר &nbsp;&nbsp; מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " אֵלִ֣י אֵ֭לִי לָמָ֣ה עֲזַבְתָּ֑נִי &nbsp;&nbsp; רָח֥וֹק מִֽ֝ישׁוּעָתִ֗י דִּבְרֵ֥י שַֽׁאֲגָתִֽי׃",
    "<br>",
    "<a name=\"3\"> </a>",
    "<b>ג</b>",
    " אֱֽלֹהַ֗י אֶקְרָ֣א י֭וֹמָם וְלֹ֣א תַֽעֲנֶ֑ה &nbsp;&nbsp; וְ֝לַ֗יְלָה וְֽלֹא־דֻֽמִיָּ֥ה לִֽי׃",
    "<br>",
    "<a name=\"4\"> </a>",
    "<b>ד</b>",
    " וְאַתָּ֥ה קָד֑וֹשׁ &nbsp;&nbsp; י֝וֹשֵׁ֗ב תְּהִלּ֥וֹת יִשְׂרָאֵֽל׃",
    "<br>",
    "<a name=\"5\"> </a>",
    "<b>ה</b>",
    " בְּ֭ךָ בָּֽטְח֣וּ אֲבֹתֵ֑ינוּ &nbsp;&nbsp; בָּֽ֝טְח֗וּ וַֽתְּפַלְּטֵֽמוֹ׃",
    "<br>",
    "<a name=\"6\"> </a>",
    "<b>ו</b>",
    " אֵלֶ֣יךָ זָֽעֲק֣וּ וְנִמְלָ֑טוּ &nbsp;&nbsp; בְּךָ֖ בָֽטְח֣וּ וְלֹא־בֽוֹשׁוּ׃",
    "<br>",
    "<a name=\"7\"> </a>",
    "<b>ז</b>",
    " וְאָֽנֹכִ֣י תוֹלַ֣עַת וְלֹא־אִ֑ישׁ &nbsp;&nbsp; חֶרְפַּ֥ת אָ֝דָ֗ם וּבְז֥וּי עָֽם׃",
    "<br>",
    "<a name=\"8\"> </a>",
    "<b>ח</b>",
    " כָּל־רֹ֭אַי יַלְעִ֣גוּ לִ֑י &nbsp;&nbsp; יַפְטִ֥ירוּ בְ֝שָׂפָ֗ה יָנִ֥יעוּ רֹֽאשׁ׃",
    "<br>",
    "<a name=\"9\"> </a>",
    "<b>ט</b>",
    " גֹּ֣ל אֶל־יְהוָ֣ה יְפַלְּטֵ֑הוּ &nbsp;&nbsp; יַ֝צִּילֵ֗הוּ כִּ֘י חָ֥פֵֽץ בּֽוֹ׃",
    "<br>",
    "<a name=\"10\"> </a>",
    "<b>י</b>",
    " כִּֽי־אַתָּ֣ה גֹחִ֣י מִבָּ֑טֶן &nbsp;&nbsp; מַ֝בְטִיחִ֗י עַל־שְׁדֵ֥י אִמִּֽי׃",
    "<br>",
    "<a name=\"11\"> </a>",
    "<b>יא</b>",
    " עָ֭לֶיךָ הָשְׁלַ֣כְתִּי מֵרָ֑חֶם &nbsp;&nbsp; מִבֶּ֥טֶן אִ֝מִּ֗י אֵ֣לִי אָֽתָּה׃",
    "<br>",
    "<a name=\"12\"> </a>",
    "<b>יב</b>",
    " אַל־תִּרְחַ֣ק מִ֭מֶּנִּי כִּֽי־צָרָ֣ה קְרוֹבָ֑ה &nbsp;&nbsp; כִּי־אֵ֥ין עוֹזֵֽר׃",
    "<br>",
    "<a name=\"13\"> </a>",
    "<b>יג</b>",
    " סְ֭בָבוּנִי פָּרִ֣ים רַבִּ֑ים &nbsp;&nbsp; אַבִּירֵ֖י בָשָׁ֣ן כִּתְּרֽוּנִי׃",
    "<br>",
    "<a name=\"14\"> </a>",
    "<b>יד</b>",
    " פָּצ֣וּ עָלַ֣י פִּיהֶ֑ם &nbsp;&nbsp; אַ֝רְיֵ֗ה טֹרֵ֥ף וְשֹׁאֵֽג׃",
    "<br>",
    "<a name=\"15\"> </a>",
    "<b>טו</b>",
    " כַּמַּ֥יִם נִשְׁפַּכְתִּי֮ &nbsp;&nbsp; וְהִתְפָּֽרְד֗וּ כָּֽל־עַצְמ֫וֹתָ֥י",
    "<br>",
    "הָיָ֣ה לִ֭בִּי כַּדּוֹנָ֑ג &nbsp;&nbsp; נָ֝מֵ֗ס בְּת֣וֹךְ מֵעָֽי׃",
    "<br>",
    "<a name=\"16\"> </a>",
    "<b>טז</b>",
    " יָ֘בֵ֤שׁ כַּחֶ֨רֶשׂ&nbsp;׀ כֹּחִ֗י וּ֭לְשׁוֹנִי מֻדְבָּ֣ק מַלְקוֹחָ֑י &nbsp;&nbsp; וְֽלַעֲפַר־מָ֥וֶת תִּשְׁפְּתֵֽנִי׃",
    "<br>",
    "<a name=\"17\"> </a>",
    "<b>יז</b>",
    " כִּ֥י סְבָב֗וּנִי כְּלָ֫בִ֥ים &nbsp;&nbsp; עֲדַ֣ת מְ֭רֵעִים הִקִּיפ֑וּנִי כָּֽ֝אֲרִ֗י יָדַ֥י וְרַגְלָֽי׃",
    "<br>",
    "<a name=\"18\"> </a>",
    "<b>יח</b>",
    " אֲסַפֵּ֥ר כָּל־עַצְמוֹתָ֑י &nbsp;&nbsp; הֵ֥מָּה יַ֝בִּ֗יטוּ יִרְאוּ־בִֽי׃",
    "<br>",
    "<a name=\"19\"> </a>",
    "<b>יט</b>",
    " יְחַלְּק֣וּ בְגָדַ֣י לָהֶ֑ם &nbsp;&nbsp; וְעַל־לְ֝בוּשִׁ֗י יַפִּ֥ילוּ גוֹרָֽל׃",
    "<br>",
    "<a name=\"20\"> </a>",
    "<b>כ</b>",
    " וְאַתָּ֣ה יְ֭הוָה אַל־תִּרְחָ֑ק &nbsp;&nbsp; אֱ֝יָֽלוּתִ֗י לְעֶזְרָ֥תִי חֽוּשָׁה׃",
    "<br>",
    "<a name=\"21\"> </a>",
    "<b>כא</b>",
    " הַצִּ֣ילָה מֵחֶ֣רֶב נַפְשִׁ֑י &nbsp;&nbsp; מִיַּד־כֶּ֝֗לֶב יְחִֽידָתִֽי׃",
    "<br>",
    "<a name=\"22\"> </a>",
    "<b>כב</b>",
    " הֽ֭וֹשִׁיעֵנִי מִפִּ֣י אַרְיֵ֑ה &nbsp;&nbsp; וּמִקַּרְנֵ֖י רֵמִ֣ים עֲנִיתָֽנִי׃",
    "<br>",
    "<a name=\"23\"> </a>",
    "<b>כג</b>",
    " אֲסַפְּרָ֣ה שִׁמְךָ֣ לְאֶחָ֑י &nbsp;&nbsp; בְּת֖וֹךְ קָהָ֣ל אֲהַלְלֶֽךָּ׃",
    "<br>",
    "<a name=\"24\"> </a>",
    "<b>כד</b>",
    " יִרְאֵ֤י יְהוָ֨ה&nbsp;׀ הַֽלְל֗וּהוּ &nbsp;&nbsp; כָּל־זֶ֣רַע יַֽעֲקֹ֣ב כַּבְּד֑וּהוּ",
    "<br>",
    "וְג֥וּרוּ מִ֝מֶּ֗נּוּ &nbsp;&nbsp; כָּל־זֶ֥רַע יִשְׂרָאֵֽל׃",
    "<br>",
    "<a name=\"25\"> </a>",
    "<b>כה</b>",
    " כִּ֤י לֹֽא־בָזָ֨ה וְלֹ֪א שִׁקַּ֡ץ עֱנ֬וּת עָנִ֗י &nbsp;&nbsp; וְלֹֽא־הִסְתִּ֣יר פָּנָ֣יו מִמֶּ֑נּוּ",
    "<br>",
    "וּֽבְשַׁוְּע֖וֹ אֵלָ֣יו &nbsp;&nbsp; שָׁמֵֽעַ׃",
    "<br>",
    "<a name=\"26\"> </a>",
    "<b>כו</b>",
    " מֵ֥אִתְּךָ֗ תְּֽהִלָּ֫תִ֥י &nbsp;&nbsp; בְּקָהָ֥ל רָ֑ב נְדָרַ֥י אֲ֝שַׁלֵּ֗ם נֶ֣גֶד יְרֵאָֽיו׃",
    "<br>",
    "<a name=\"27\"> </a>",
    "<b>כז</b>",
    " יֹֽאכְל֬וּ עֲנָוִ֨ים&nbsp;׀ וְיִשְׂבָּ֗עוּ &nbsp;&nbsp; יְהַֽלְל֣וּ יְ֭הוָה דֹּ֣רְשָׁ֑יו",
    "<br>",
    "יְחִ֖י לְבַבְכֶ֣ם &nbsp;&nbsp; לָעַֽד׃",
    "<br>",
    "<a name=\"28\"> </a>",
    "<b>כח</b>",
    " יִזְכְּר֤וּ&nbsp;׀ וְיָשֻׁ֣בוּ אֶל־יְ֭הוָה &nbsp;&nbsp; כָּל־אַפְסֵי־אָ֑רֶץ",
    "<br>",
    "וְיִֽשְׁתַּחֲו֥וּ לְ֝פָנֶ֗יךָ &nbsp;&nbsp; כָּֽל־מִשְׁפְּח֥וֹת גּוֹיִֽם׃",
    "<br>",
    "<a name=\"29\"> </a>",
    "<b>כט</b>",
    " כִּ֣י לַֽ֭יהוָה הַמְּלוּכָ֑ה &nbsp;&nbsp; וּ֝מֹשֵׁ֗ל בַּגּוֹיִֽם׃",
    "<br>",
    "<a name=\"30\"> </a>",
    "<b>ל</b>",
    " אָֽכְל֬וּ וַיִּֽשְׁתַּחֲו֨וּ&nbsp;׀ כָּֽל־דִּשְׁנֵי־אֶ֗רֶץ &nbsp;&nbsp; לְפָנָ֣יו יִ֭כְרְעוּ כָּל־יֽוֹרְדֵ֣י עָפָ֑ר",
    "<br>",
    "וְ֝נַפְשׁ֗וֹ &nbsp;&nbsp; לֹ֣א חִיָּֽה׃",
    "<br>",
    "<a name=\"31\"> </a>",
    "<b>לא</b>",
    " זֶ֥רַע יַֽעַבְדֶ֑נּוּ &nbsp;&nbsp; יְסֻפַּ֖ר לַֽאדֹנָ֣י לַדּֽוֹר׃",
    "<br>",
    "<a name=\"32\"> </a>",
    "<b>לב</b>",
    " יָ֭בֹאוּ וְיַגִּ֣ידוּ צִדְקָת֑וֹ &nbsp;&nbsp; לְעַ֥ם נ֝וֹלָ֗ד כִּ֣י עָשָֽׂה׃"
  ],
  "lines": [
    {
      "verse": "א",
      "text": "לַ֭מְנַצֵּחַ עַל־אַיֶּ֥לֶת הַשַּׁ֗חַר מִזְמ֥וֹר לְדָוִֽד"
    },
    {
      "verse": "ב",
      "text": "אֵלִ֣י אֵ֭לִי לָמָ֣ה עֲזַבְתָּ֑נִי רָח֥וֹק מִֽ֝ישׁוּעָתִ֗י דִּבְרֵ֥י שַֽׁאֲגָתִֽי"
    },
    {
      "verse": "ג",
      "text": "אֱֽלֹהַ֗י אֶקְרָ֣א י֭וֹמָם וְלֹ֣א תַֽעֲנֶ֑ה וְ֝לַ֗יְלָה וְֽלֹא־דֻֽמִיָּ֥ה לִֽי"
    },
    {
      "verse": "ד",
      "text": "וְאַתָּ֥ה קָד֑וֹשׁ י֝וֹשֵׁ֗ב תְּהִלּ֥וֹת יִשְׂרָאֵֽל"
    },
    {
      "verse": "ה",
      "text": "בְּ֭ךָ בָּֽטְח֣וּ אֲבֹתֵ֑ינוּ בָּֽ֝טְח֗וּ וַֽתְּפַלְּטֵֽמוֹ"
    },
    {
      "verse": "ו",
      "text": "אֵלֶ֣יךָ זָֽעֲק֣וּ וְנִמְלָ֑טוּ בְּךָ֖ בָֽטְח֣וּ וְלֹא־בֽוֹשׁוּ"
    },
    {
      "verse": "ז",
      "text": "וְאָֽנֹכִ֣י תוֹלַ֣עַת וְלֹא־אִ֑ישׁ חֶרְפַּ֥ת אָ֝דָ֗ם וּבְז֥וּי עָֽם"
    },
    {
      "verse": "ח",
      "text": "כָּל־רֹ֭אַי יַלְעִ֣גוּ לִ֑י יַפְטִ֥ירוּ בְ֝שָׂפָ֗ה יָנִ֥יעוּ רֹֽאשׁ"
    },
    {
      "verse": "ט",
      "text": "גֹּ֣ל אֶל־יְהוָ֣ה יְפַלְּטֵ֑הוּ יַ֝צִּילֵ֗הוּ כִּ֘י חָ֥פֵֽץ בּֽוֹ"
    },
    {
      "verse": "י",
      "text": "כִּֽי־אַתָּ֣ה גֹחִ֣י מִבָּ֑טֶן מַ֝בְטִיחִ֗י עַל־שְׁדֵ֥י אִמִּֽי"
    },
    {
      "verse": "יא",
      "text": "עָ֭לֶיךָ הָשְׁלַ֣כְתִּי מֵרָ֑חֶם מִבֶּ֥טֶן אִ֝מִּ֗י אֵ֣לִי אָֽתָּה"
    },
    {
      "verse": "יב",
      "text": "אַל־תִּרְחַ֣ק מִ֭מֶּנִּי כִּֽי־צָרָ֣ה קְרוֹבָ֑ה כִּי־אֵ֥ין עוֹזֵֽר"
    },
    {
      "verse": "יג",
      "text": "סְ֭בָבוּנִי פָּרִ֣ים רַבִּ֑ים אַבִּירֵ֖י בָשָׁ֣ן כִּתְּרֽוּנִי"
    },
    {
      "verse": "יד",
      "text": "פָּצ֣וּ עָלַ֣י פִּיהֶ֑ם אַ֝רְיֵ֗ה טֹרֵ֥ף וְשֹׁאֵֽג"
    },
    {
      "verse": "טו",
      "text": "כַּמַּ֥יִם נִשְׁפַּכְתִּי֮ וְהִתְפָּֽרְד֗וּ כָּֽל־עַצְמ֫וֹתָ֥י הָיָ֣ה לִ֭בִּי כַּדּוֹנָ֑ג נָ֝מֵ֗ס בְּת֣וֹךְ מֵעָֽי"
    },
    {
      "verse": "טז",
      "text": "יָ֘בֵ֤שׁ כַּחֶ֨רֶשׂ ׀ כֹּחִ֗י וּ֭לְשׁוֹנִי מֻדְבָּ֣ק מַלְקוֹחָ֑י וְֽלַעֲפַר־מָ֥וֶת תִּשְׁפְּתֵֽנִי"
    },
    {
      "verse": "יז",
      "text": "כִּ֥י סְבָב֗וּנִי כְּלָ֫בִ֥ים עֲדַ֣ת מְ֭רֵעִים הִקִּיפ֑וּנִי כָּֽ֝אֲרִ֗י יָדַ֥י וְרַגְלָֽי"
    },
    {
      "verse": "יח",
      "text": "אֲסַפֵּ֥ר כָּל־עַצְמוֹתָ֑י הֵ֥מָּה יַ֝בִּ֗יטוּ יִרְאוּ־בִֽי"
    },
    {
      "verse": "יט",
      "text": "יְחַלְּק֣וּ בְגָדַ֣י לָהֶ֑ם וְעַל־לְ֝בוּשִׁ֗י יַפִּ֥ילוּ גוֹרָֽל"
    },
    {
      "verse": "כ",
      "text": "וְאַתָּ֣ה יְ֭הוָה אַל־תִּרְחָ֑ק אֱ֝יָֽלוּתִ֗י לְעֶזְרָ֥תִי חֽוּשָׁה"
    },
    {
      "verse": "כא",
      "text": "הַצִּ֣ילָה מֵחֶ֣רֶב נַפְשִׁ֑י מִיַּד־כֶּ֝֗לֶב יְחִֽידָתִֽי"
    },
    {
      "verse": "כב",
      "text": "הֽ֭וֹשִׁיעֵנִי מִפִּ֣י אַרְיֵ֑ה וּמִקַּרְנֵ֖י רֵמִ֣ים עֲנִיתָֽנִי"
    },
    {
      "verse": "כג",
      "text": "אֲסַפְּרָ֣ה שִׁמְךָ֣ לְאֶחָ֑י בְּת֖וֹךְ קָהָ֣ל אֲהַלְלֶֽךָּ"
    },
    {
      "verse": "כד",
      "text": "יִרְאֵ֤י יְהוָ֨ה ׀ הַֽלְל֗וּהוּ כָּל־זֶ֣רַע יַֽעֲקֹ֣ב כַּבְּד֑וּהוּ וְג֥וּרוּ מִ֝מֶּ֗נּוּ כָּל־זֶ֥רַע יִשְׂרָאֵֽל"
    },
    {
      "verse": "כה",
      "text": "כִּ֤י לֹֽא־בָזָ֨ה וְלֹ֪א שִׁקַּ֡ץ עֱנ֬וּת עָנִ֗י וְלֹֽא־הִסְתִּ֣יר פָּנָ֣יו מִמֶּ֑נּוּ וּֽבְשַׁוְּע֖וֹ אֵלָ֣יו שָׁמֵֽעַ"
    },
    {
      "verse": "כו",
      "text": "מֵ֥אִתְּךָ֗ תְּֽהִלָּ֫תִ֥י בְּקָהָ֥ל רָ֑ב נְדָרַ֥י אֲ֝שַׁלֵּ֗ם נֶ֣גֶד יְרֵאָֽיו"
    },
    {
      "verse": "כז",
      "text": "יֹֽאכְל֬וּ עֲנָוִ֨ים ׀ וְיִשְׂבָּ֗עוּ יְהַֽלְל֣וּ יְ֭הוָה דֹּ֣רְשָׁ֑יו יְחִ֖י לְבַבְכֶ֣ם לָעַֽד"
    },
    {
      "verse": "כח",
      "text": "יִזְכְּר֤וּ ׀ וְיָשֻׁ֣בוּ אֶל־יְ֭הוָה כָּל־אַפְסֵי־אָ֑רֶץ וְיִֽשְׁתַּחֲו֥וּ לְ֝פָנֶ֗יךָ כָּֽל־מִשְׁפְּח֥וֹת גּוֹיִֽם"
    },
    {
      "verse": "כט",
      "text": "כִּ֣י לַֽ֭יהוָה הַמְּלוּכָ֑ה וּ֝מֹשֵׁ֗ל בַּגּוֹיִֽם"
    },
    {
      "verse": "ל",
      "text": "אָֽכְל֬וּ וַיִּֽשְׁתַּחֲו֨וּ ׀ כָּֽל־דִּשְׁנֵי־אֶ֗רֶץ לְפָנָ֣יו יִ֭כְרְעוּ כָּל־יֽוֹרְדֵ֣י עָפָ֑ר וְ֝נַפְשׁ֗וֹ לֹ֣א חִיָּֽה"
    },
    {
      "verse": "לא",
      "text": "זֶ֥רַע יַֽעַבְדֶ֑נּוּ יְסֻפַּ֖ר לַֽאדֹנָ֣י לַדּֽוֹר"
    },
    {
      "verse": "לב",
      "text": "יָ֭בֹאוּ וְיַגִּ֣ידוּ צִדְקָת֑וֹ לְעַ֥ם נ֝וֹלָ֗ד כִּ֣י עָשָֽׂה"
    }
  ],
  "perk": "כב"
}