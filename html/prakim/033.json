{
  "header": "<h1>תהילים פרק לג</h1>",
  "verses": [
    "<b>א</b>",
    " רַנְּנ֣וּ צַ֭דִּיקִים בַּֽיהוָ֑ה &nbsp;&nbsp; לַ֝יְשָׁרִ֗ים נָאוָ֥ה תְהִלָּֽה׃",
    "<br>",
    "<a name=\"2\"> </a>",
    "<b>ב</b>",
    " הוֹד֣וּ לַֽיהוָ֣ה בְּכִנּ֑וֹר &nbsp;&nbsp; בְּנֵ֥בֶל עָ֝שׂ֗וֹר זַמְּרוּ־לֽוֹ׃",
    "<br>",
    "<a name=\"3\"> </a>",
    "<b>ג</b>",
    " שִֽׁירוּ־ל֭וֹ שִׁ֣יר חָדָ֑שׁ &nbsp;&nbsp; הֵיטִ֥יבוּ נַ֝גֵּ֗ן בִּתְרוּעָֽה׃",
    "<br>",
    "<a name=\"4\"> </a>",
    "<b>ד</b>",
    " כִּֽי־יָשָׁ֥ר דְּבַר־יְהוָ֑ה &nbsp;&nbsp; וְכָל־מַֽ֝עֲשֵׂ֗הוּ בֶּֽאֱמוּנָֽה׃",
    "<br>",
    "<a name=\"5\"> </a>",
    "<b>ה</b>",
    " אֹ֭הֵב צְדָקָ֣ה וּמִשְׁפָּ֑ט &nbsp;&nbsp; חֶ֥סֶד יְ֝הוָ֗ה מָֽלְאָ֥ה הָאָֽרֶץ׃",
    "<br>",
    "<a name=\"6\"> </a>",
    "<b>ו</b>",
    " בִּדְבַ֣ר יְ֭הוָה שָׁמַ֣יִם נַֽעֲשׂ֑וּ &nbsp;&nbsp; וּבְר֥וּחַ פִּ֝֗יו כָּל־צְבָאָֽם׃",
    "<br>",
    "<a name=\"7\"> </a>",
    "<b>ז</b>",
    " כֹּנֵ֣ס כַּ֭נֵּד מֵ֣י הַיָּ֑ם &nbsp;&nbsp; נֹתֵ֖ן בְּאֽוֹצָר֣וֹת תְּהוֹמֽוֹת׃",
    "<br>",
    "<a name=\"8\"> </a>",
    "<b>ח</b>",
    " יִֽירְא֣וּ מֵֽ֭יְהוָה כָּל־הָאָ֑רֶץ &nbsp;&nbsp; מִמֶּ֥נּוּ יָ֝ג֗וּרוּ כָּל־יֹֽשְׁבֵ֥י תֵבֵֽל׃",
    "<br>",
    "<a name=\"9\"> </a>",
    "<b>ט</b>",
    " כִּ֤י ה֣וּא אָמַ֣ר וַיֶּ֑הִי &nbsp;&nbsp; הֽוּא־צִ֝וָּ֗ה וַֽיַּעֲמֹֽד׃",
    "<br>",
    "<a name=\"10\"> </a>",
    "<b>י</b>",
    " יְֽהוָ֗ה הֵפִ֥יר עֲצַת־גּוֹיִ֑ם &nbsp;&nbsp; הֵ֝נִ֗יא מַחְשְׁב֥וֹת עַמִּֽים׃",
    "<br>",
    "<a name=\"11\"> </a>",
    "<b>יא</b>",
    " עֲצַ֣ת יְ֭הוָה לְעוֹלָ֣ם תַּֽעֲמֹ֑ד &nbsp;&nbsp; מַחְשְׁב֥וֹת לִ֝בּ֗וֹ לְדֹ֣ר וָדֹֽר׃",
    "<br>",
    "<a name=\"12\"> </a>",
    "<b>יב</b>",
    " אַשְׁרֵ֣י הַ֭גּוֹי אֲשֶׁר־יְהוָ֣ה אֱלֹהָ֑יו &nbsp;&nbsp; הָעָ֓ם&nbsp;׀ בָּחַ֖ר לְנַֽחֲלָ֣ה לֽוֹ׃",
    "<br>",
    "<a name=\"13\"> </a>",
    "<b>יג</b>",
    " מִ֭שָּׁמַיִם הִבִּ֣יט יְהוָ֑ה &nbsp;&nbsp; רָ֝אָ֗ה אֶֽת־כָּל־בְּנֵ֥י הָֽאָדָֽם׃",
    "<br>",
    "<a name=\"14\"> </a>",
    "<b>יד</b>",
    " מִֽמְּכוֹן־שִׁבְתּ֥וֹ הִשְׁגִּ֑יחַ &nbsp;&nbsp; אֶ֖ל כָּל־יֹֽשְׁבֵ֣י הָאָֽרֶץ׃",
    "<br>",
    "<a name=\"15\"> </a>",
    "<b>טו</b>",
    " הַיֹּצֵ֣ר יַ֣חַד לִבָּ֑ם &nbsp;&nbsp; הַ֝מֵּבִ֗ין אֶל־כָּל־מַֽעֲשֵׂיהֶֽם׃",
    "<br>",
    "<a name=\"16\"> </a>",
    "<b>טז</b>",
    " אֵֽין־הַ֭מֶּלֶךְ נוֹשָׁ֣ע בְּרָב־חָ֑יִל &nbsp;&nbsp; גִּ֝בּ֗וֹר לֹֽא־יִנָּצֵ֥ל בְּרָב־כֹּֽחַ׃",
    "<br>",
    "<a name=\"17\"> </a>",
    "<b>יז</b>",
    " שֶׁ֣קֶר הַ֭סּוּס לִתְשׁוּעָ֑ה &nbsp;&nbsp; וּבְרֹ֥ב חֵ֝יל֗וֹ לֹ֣א יְמַלֵּֽט׃",
    "<br>",
    "<a name=\"18\"> </a>",
    "<b>יח</b>",
    " הִנֵּ֤ה עֵ֣ין יְ֭הוָה אֶל־יְרֵאָ֑יו &nbsp;&nbsp; לַֽמְיַחֲלִ֥ים לְחַסְדּֽוֹ׃",
    "<br>",
    "<a name=\"19\"> </a>",
    "<b>יט</b>",
    " לְהַצִּ֣יל מִמָּ֣וֶת נַפְשָׁ֑ם &nbsp;&nbsp; וּ֝לְחַיּוֹתָ֗ם בָּֽרָעָֽב׃",
    "<br>",
    "<a name=\"20\"> </a>",
    "<b>כ</b>",
    " נַ֭פְשֵׁנוּ חִכְּתָ֣ה לַֽיהוָ֑ה &nbsp;&nbsp; עֶזְרֵ֖נוּ וּמָֽגִנֵּ֣נוּ הֽוּא׃",
    "<br>",
    "<a name=\"21\"> </a>",
    "<b>כא</b>",
    " כִּי־ב֭וֹ יִשְׂמַ֣ח לִבֵּ֑נוּ &nbsp;&nbsp; כִּ֤י בְשֵׁ֖ם קָדְשׁ֣וֹ בָטָֽחְנוּ׃",
    "<br>",
    "<a name=\"22\"> </a>",
    "<b>כב</b>",
    " יְהִֽי־חַסְדְּךָ֣ יְהוָ֣ה עָלֵ֑ינוּ &nbsp;&nbsp; כַּֽ֝אֲשֶׁ֗ר יִחַ֥לְנוּ לָֽךְ׃"
  ],
  "lines": [
    {
      "verse": "א",
      "text": "רַנְּנ֣וּ צַ֭דִּיקִים בַּֽיהוָ֑ה לַ֝יְשָׁרִ֗ים נָאוָ֥ה תְהִלָּֽה"
    },
    {
      "verse": "ב",
      "text": "הוֹד֣וּ לַֽיהוָ֣ה בְּכִנּ֑וֹר בְּנֵ֥בֶל עָ֝שׂ֗וֹר זַמְּרוּ־לֽוֹ"
    },
    {
      "verse": "ג",
      "text": "שִֽׁירוּ־ל֭וֹ שִׁ֣יר חָדָ֑שׁ הֵיטִ֥יבוּ נַ֝גֵּ֗ן בִּתְרוּעָֽה"
    },
    {
      "verse": "ד",
      "text": "כִּֽי־יָשָׁ֥ר דְּבַר־יְהוָ֑ה וְכָל־מַֽ֝עֲשֵׂ֗הוּ בֶּֽאֱמוּנָֽה"
    },
    {
      "verse": "ה",
      "text": "אֹ֭הֵב צְדָקָ֣ה וּמִשְׁפָּ֑ט חֶ֥סֶד יְ֝הוָ֗ה מָֽלְאָ֥ה הָאָֽרֶץ"
    },
    {
      "verse": "ו",
      "text": "בִּדְבַ֣ר יְ֭הוָה שָׁמַ֣יִם נַֽעֲשׂ֑וּ וּבְר֥וּחַ פִּ֝֗יו כָּל־צְבָאָֽם"
    },
    {
      "verse": "ז",
      "text": "כֹּנֵ֣ס כַּ֭נֵּד מֵ֣י הַיָּ֑ם נֹתֵ֖ן בְּאֽוֹצָר֣וֹת תְּהוֹמֽוֹת"
    },
    {
      "verse": "ח",
      "text": "יִֽירְא֣וּ מֵֽ֭יְהוָה כָּל־הָאָ֑רֶץ מִמֶּ֥נּוּ יָ֝ג֗וּרוּ כָּל־יֹֽשְׁבֵ֥י תֵבֵֽל"
    },
    {
      "verse": "ט",
      "text": "כִּ֤י ה֣וּא אָמַ֣ר וַיֶּ֑הִי הֽוּא־צִ֝וָּ֗ה וַֽיַּעֲמֹֽד"
    },
    {
      "verse": "י",
      "text": "יְֽהוָ֗ה הֵפִ֥יר עֲצַת־גּוֹיִ֑ם הֵ֝נִ֗יא מַחְשְׁב֥וֹת עַמִּֽים"
    },
    {
      "verse": "יא",
      "text": "עֲצַ֣ת יְ֭הוָה לְעוֹלָ֣ם תַּֽעֲמֹ֑ד מַחְשְׁב֥וֹת לִ֝בּ֗וֹ לְדֹ֣ר וָדֹֽר"
    },
    {
      "verse": "יב",
      "text": "אַשְׁרֵ֣י הַ֭גּוֹי אֲשֶׁר־יְהוָ֣ה אֱלֹהָ֑יו הָעָ֓ם ׀ בָּחַ֖ר לְנַֽחֲלָ֣ה לֽוֹ"
    },
    {
      "verse": "יג",
      "text": "מִ֭שָּׁמַיִם הִבִּ֣יט יְהוָ֑ה רָ֝אָ֗ה אֶֽת־כָּל־בְּנֵ֥י הָֽאָדָֽם"
    },
    {
      "verse": "יד",
      "text": "מִֽמְּכוֹן־שִׁבְתּ֥וֹ הִשְׁגִּ֑יחַ אֶ֖ל כָּל־יֹֽשְׁבֵ֣י הָאָֽרֶץ"
    },
    {
      "verse": "טו",
      "text": "הַיֹּצֵ֣ר יַ֣חַד לִבָּ֑ם הַ֝מֵּבִ֗ין אֶל־כָּל־מַֽעֲשֵׂיהֶֽם"
    },
    {
      "verse": "טז",
      "text": "אֵֽין־הַ֭מֶּלֶךְ נוֹשָׁ֣ע בְּרָב־חָ֑יִל גִּ֝בּ֗וֹר לֹֽא־יִנָּצֵ֥ל בְּרָב־כֹּֽחַ"
    },
    {
      "verse": "יז",
      "text": "שֶׁ֣קֶר הַ֭סּוּס לִתְשׁוּעָ֑ה וּבְרֹ֥ב חֵ֝יל֗וֹ לֹ֣א יְמַלֵּֽט"
    },
    {
      "verse": "יח",
      "text": "הִנֵּ֤ה עֵ֣ין יְ֭הוָה אֶל־יְרֵאָ֑יו לַֽמְיַחֲלִ֥ים לְחַסְדּֽוֹ"
    },
    {
      "verse": "יט",
      "text": "לְהַצִּ֣יל מִמָּ֣וֶת נַפְשָׁ֑ם וּ֝לְחַיּוֹתָ֗ם בָּֽרָעָֽב"
    },
    {
      "verse": "כ",
      "text": "נַ֭פְשֵׁנוּ חִכְּתָ֣ה לַֽיהוָ֑ה עֶזְרֵ֖נוּ וּמָֽגִנֵּ֣נוּ הֽוּא"
    },
    {
      "verse": "כא",
      "text": "כִּי־ב֭וֹ יִשְׂמַ֣ח לִבֵּ֑נוּ כִּ֤י בְשֵׁ֖ם קָדְשׁ֣וֹ בָטָֽחְנוּ"
    },
    {
      "verse": "כב",
      "text": "יְהִֽי־חַסְדְּךָ֣ יְהוָ֣ה עָלֵ֑ינוּ כַּֽ֝אֲשֶׁ֗ר יִחַ֥לְנוּ לָֽךְ"
    }
  ],
  "perk": "לג"
}