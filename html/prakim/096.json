{
  "header": "<h1>תהילים פרק צו</h1>",
  "verses": [
    "<b>א</b>",
    " שִׁ֣ירוּ לַֽ֭יהוָה שִׁ֣יר חָדָ֑שׁ &nbsp;&nbsp; שִׁ֥ירוּ לַֽ֝יהוָ֗ה כָּל־הָאָֽרֶץ׃",
    "<br>",
    "<a name=\"2\"> </a>",
    "<b>ב</b>",
    " שִׁ֣ירוּ לַֽ֭יהוָה בָּֽרְכ֣וּ שְׁמ֑וֹ &nbsp;&nbsp; בַּשְּׂר֥וּ מִיּֽוֹם־לְ֝י֗וֹם יְשֽׁוּעָתֽוֹ׃",
    "<br>",
    "<a name=\"3\"> </a>",
    "<b>ג</b>",
    " סַפְּר֣וּ בַגּוֹיִ֣ם כְּבוֹד֑וֹ &nbsp;&nbsp; בְּכָל־הָֽ֝עַמִּ֗ים נִפְלְאוֹתָֽיו׃",
    "<br>",
    "<a name=\"4\"> </a>",
    "<b>ד</b>",
    " כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד &nbsp;&nbsp; נוֹרָ֥א ה֝֗וּא עַל־כָּל־אֱלֹהִֽים׃",
    "<br>",
    "<a name=\"5\"> </a>",
    "<b>ה</b>",
    " כִּ֤י&nbsp;׀ כָּל־אֱלֹהֵ֣י הָֽעַמִּ֣ים אֱלִילִ֑ים &nbsp;&nbsp; וַֽ֝יהוָ֗ה שָׁמַ֥יִם עָשָֽׂה׃",
    "<br>",
    "<a name=\"6\"> </a>",
    "<b>ו</b>",
    " הוֹד־וְהָדָ֥ר לְפָנָ֑יו &nbsp;&nbsp; עֹ֥ז וְ֝תִפְאֶ֗רֶת בְּמִקְדָּשֽׁוֹ׃",
    "<br>",
    "<a name=\"7\"> </a>",
    "<b>ז</b>",
    " הָב֣וּ לַֽ֭יהוָה מִשְׁפְּח֣וֹת עַמִּ֑ים &nbsp;&nbsp; הָב֥וּ לַֽ֝יהוָ֗ה כָּב֥וֹד וָעֹֽז׃",
    "<br>",
    "<a name=\"8\"> </a>",
    "<b>ח</b>",
    " הָב֣וּ לַֽ֭יהוָה כְּב֣וֹד שְׁמ֑וֹ &nbsp;&nbsp; שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו׃",
    "<br>",
    "<a name=\"9\"> </a>",
    "<b>ט</b>",
    " הִשְׁתַּֽחֲו֣וּ לַֽ֭יהוָה בְּהַדְרַת־קֹ֑דֶשׁ &nbsp;&nbsp; חִ֥ילוּ מִ֝פָּנָ֗יו כָּל־הָאָֽרֶץ׃",
    "<br>",
    "<a name=\"10\"> </a>",
    "<b>י</b>",
    " אִמְר֤וּ בַגּוֹיִ֨ם&nbsp;׀ יְה֘וָ֤ה מָלָ֗ךְ &nbsp;&nbsp; אַף־תִּכּ֣וֹן תֵּ֭בֵל בַּל־תִּמּ֑וֹט",
    "<br>",
    "יָדִ֥ין עַ֝מִּ֗ים &nbsp;&nbsp; בְּמֵֽישָׁרִֽים׃",
    "<br>",
    "<a name=\"11\"> </a>",
    "<b>יא</b>",
    " יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ &nbsp;&nbsp; יִֽרְעַ֥ם הַ֝יָּ֗ם וּמְלֹאֽוֹ׃",
    "<br>",
    "<a name=\"12\"> </a>",
    "<b>יב</b>",
    " יַֽעֲלֹ֣ז שָׂ֭דַי וְכָל־אֲשֶׁר־בּ֑וֹ &nbsp;&nbsp; אָ֥ז יְ֝רַנְּנ֗וּ כָּל־עֲצֵי־יָֽעַר׃",
    "<br>",
    "<a name=\"13\"> </a>",
    "<b>יג</b>",
    " לִפְנֵ֤י יְהוָ֨ה&nbsp;׀ כִּ֬י בָ֗א &nbsp;&nbsp; כִּ֥י בָא֮ לִשְׁפֹּ֪ט הָ֫אָ֥רֶץ",
    "<br>",
    "יִשְׁפֹּֽט־תֵּבֵ֥ל בְּצֶ֑דֶק &nbsp;&nbsp; וְ֝עַמִּ֗ים בֶּאֱמֽוּנָתֽוֹ׃"
  ],
  "lines": [
    {
      "verse": "א",
      "text": "שִׁ֣ירוּ לַֽ֭יהוָה שִׁ֣יר חָדָ֑שׁ שִׁ֥ירוּ לַֽ֝יהוָ֗ה כָּל־הָאָֽרֶץ"
    },
    {
      "verse": "ב",
      "text": "שִׁ֣ירוּ לַֽ֭יהוָה בָּֽרְכ֣וּ שְׁמ֑וֹ בַּשְּׂר֥וּ מִיּֽוֹם־לְ֝י֗וֹם יְשֽׁוּעָתֽוֹ"
    },
    {
      "verse": "ג",
      "text": "סַפְּר֣וּ בַגּוֹיִ֣ם כְּבוֹד֑וֹ בְּכָל־הָֽ֝עַמִּ֗ים נִפְלְאוֹתָֽיו"
    },
    {
      "verse": "ד",
      "text": "כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד נוֹרָ֥א ה֝֗וּא עַל־כָּל־אֱלֹהִֽים"
    },
    {
      "verse": "ה",
      "text": "כִּ֤י ׀ כָּל־אֱלֹהֵ֣י הָֽעַמִּ֣ים אֱלִילִ֑ים וַֽ֝יהוָ֗ה שָׁמַ֥יִם עָשָֽׂה"
    },
    {
      "verse": "ו",
      "text": "הוֹד־וְהָדָ֥ר לְפָנָ֑יו עֹ֥ז וְ֝תִפְאֶ֗רֶת בְּמִקְדָּשֽׁוֹ"
    },
    {
      "verse": "ז",
      "text": "הָב֣וּ לַֽ֭יהוָה מִשְׁפְּח֣וֹת עַמִּ֑ים הָב֥וּ לַֽ֝יהוָ֗ה כָּב֥וֹד וָעֹֽז"
    },
    {
      "verse": "ח",
      "text": "הָב֣וּ לַֽ֭יהוָה כְּב֣וֹד שְׁמ֑וֹ שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו"
    },
    {
      "verse": "ט",
      "text": "הִשְׁתַּֽחֲו֣וּ לַֽ֭יהוָה בְּהַדְרַת־קֹ֑דֶשׁ חִ֥ילוּ מִ֝פָּנָ֗יו כָּל־הָאָֽרֶץ"
    },
    {
      "verse": "י",
      "text": "אִמְר֤וּ בַגּוֹיִ֨ם ׀ יְה֘וָ֤ה מָלָ֗ךְ אַף־תִּכּ֣וֹן תֵּ֭בֵל בַּל־תִּמּ֑וֹט יָדִ֥ין עַ֝מִּ֗ים בְּמֵֽישָׁרִֽים"
    },
    {
      "verse": "יא",
      "text": "יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ יִֽרְעַ֥ם הַ֝יָּ֗ם וּמְלֹאֽוֹ"
    },
    {
      "verse": "יב",
      "text": "יַֽעֲלֹ֣ז שָׂ֭דַי וְכָל־אֲשֶׁר־בּ֑וֹ אָ֥ז יְ֝רַנְּנ֗וּ כָּל־עֲצֵי־יָֽעַר"
    },
    {
      "verse": "יג",
      "text": "לִפְנֵ֤י יְהוָ֨ה ׀ כִּ֬י בָ֗א כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בֶּאֱמֽוּנָתֽוֹ"
    }
  ],
  "perk": "צו"
}