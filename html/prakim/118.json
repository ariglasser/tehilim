{
  "header": "<h1>תהילים פרק קיח</h1>",
  "verses": [
    "<b>א</b>",
    " הוֹד֣וּ לַֽיהוָ֣ה כִּי־ט֑וֹב &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"2\"> </a>",
    "<b>ב</b>",
    " יֹֽאמַר־נָ֥א יִשְׂרָאֵ֑ל &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"3\"> </a>",
    "<b>ג</b>",
    " יֹֽאמְרוּ־נָ֥א בֵֽית־אַהֲרֹ֑ן &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"4\"> </a>",
    "<b>ד</b>",
    " יֹֽאמְרוּ־נָ֭א יִרְאֵ֣י יְהוָ֑ה &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"5\"> </a>",
    "<b>ה</b>",
    " מִֽן־הַ֭מֵּצַר קָרָ֣אתִי יָּ֑הּ &nbsp;&nbsp; עָנָ֖נִי בַמֶּרְחָ֣ב יָֽהּ׃",
    "<br>",
    "<a name=\"6\"> </a>",
    "<b>ו</b>",
    " יְהוָ֣ה לִ֭י לֹ֣א אִירָ֑א &nbsp;&nbsp; מַה־יַּֽעֲשֶׂ֖ה לִ֣י אָדָֽם׃",
    "<br>",
    "<a name=\"7\"> </a>",
    "<b>ז</b>",
    " יְהוָ֣ה לִ֭י בְּעֹֽזְרָ֑י &nbsp;&nbsp; וַֽ֝אֲנִ֗י אֶרְאֶ֥ה בְשֹֽׂנְאָֽי׃",
    "<br>",
    "<a name=\"8\"> </a>",
    "<b>ח</b>",
    " ט֗וֹב לַֽחֲס֥וֹת בַּֽיהוָ֑ה &nbsp;&nbsp; מִ֝בְּטֹ֗חַ בָּֽאָדָֽם׃",
    "<br>",
    "<a name=\"9\"> </a>",
    "<b>ט</b>",
    " ט֗וֹב לַֽחֲס֥וֹת בַּֽיהוָ֑ה &nbsp;&nbsp; מִ֝בְּטֹ֗חַ בִּנְדִיבִֽים׃",
    "<br>",
    "<a name=\"10\"> </a>",
    "<b>י</b>",
    " כָּל־גּוֹיִ֥ם סְבָב֑וּנִי &nbsp;&nbsp; בְּשֵׁ֥ם יְ֝הוָ֗ה כִּ֣י אֲמִילַֽם׃",
    "<br>",
    "<a name=\"11\"> </a>",
    "<b>יא</b>",
    " סַבּ֥וּנִי גַם־סְבָב֑וּנִי &nbsp;&nbsp; בְּשֵׁ֥ם יְ֝הוָ֗ה כִּ֣י אֲמִילַֽם׃",
    "<br>",
    "<a name=\"12\"> </a>",
    "<b>יב</b>",
    " סַבּ֤וּנִי כִדְבוֹרִ֗ים &nbsp;&nbsp; דֹּֽ֭עֲכוּ כְּאֵ֣שׁ קוֹצִ֑ים",
    "<br>",
    "בְּשֵׁ֥ם יְ֝הוָ֗ה &nbsp;&nbsp; כִּ֣י אֲמִילַֽם׃",
    "<br>",
    "<a name=\"13\"> </a>",
    "<b>יג</b>",
    " דַּחֹ֣ה דְחִיתַ֣נִי לִנְפֹּ֑ל &nbsp;&nbsp; וַ֖יהוָ֣ה עֲזָרָֽנִי׃",
    "<br>",
    "<a name=\"14\"> </a>",
    "<b>יד</b>",
    " עָזִּ֣י וְזִמְרָ֣ת יָ֑הּ &nbsp;&nbsp; וַֽיְהִי־לִ֝֗י לִֽישׁוּעָֽה׃",
    "<br>",
    "<a name=\"15\"> </a>",
    "<b>טו</b>",
    " ק֤וֹל&nbsp;׀ רִנָּ֬ה וִֽישׁוּעָ֗ה בְּאָֽהֳלֵ֥י צַדִּיקִ֑ים &nbsp;&nbsp; יְמִ֥ין יְ֝הוָ֗ה עֹ֣שָׂה חָֽיִל׃",
    "<br>",
    "<a name=\"16\"> </a>",
    "<b>טז</b>",
    " יְמִ֣ין יְ֭הוָה רֽוֹמֵמָ֑ה &nbsp;&nbsp; יְמִ֥ין יְ֝הוָ֗ה עֹ֣שָׂה חָֽיִל׃",
    "<br>",
    "<a name=\"17\"> </a>",
    "<b>יז</b>",
    " לֹֽא־אָמ֥וּת כִּֽי־אֶחְיֶ֑ה &nbsp;&nbsp; וַֽ֝אֲסַפֵּ֗ר מַֽעֲשֵׂ֥י יָֽהּ׃",
    "<br>",
    "<a name=\"18\"> </a>",
    "<b>יח</b>",
    " יַסֹּ֣ר יִסְּרַ֣נִּי יָּ֑הּ &nbsp;&nbsp; וְ֝לַמָּ֗וֶת לֹ֣א נְתָנָֽנִי׃",
    "<br>",
    "<a name=\"19\"> </a>",
    "<b>יט</b>",
    " פִּתְחוּ־לִ֥י שַֽׁעֲרֵי־צֶ֑דֶק &nbsp;&nbsp; אָֽבֹא־בָ֝֗ם אוֹדֶ֥ה יָֽהּ׃",
    "<br>",
    "<a name=\"20\"> </a>",
    "<b>כ</b>",
    " זֶֽה־הַשַּׁ֥עַר לַֽיהוָ֑ה &nbsp;&nbsp; צַ֝דִּיקִ֗ים יָבֹ֥אוּ בֽוֹ׃",
    "<br>",
    "<a name=\"21\"> </a>",
    "<b>כא</b>",
    " אֽ֭וֹדְךָ כִּ֣י עֲנִיתָ֑נִי &nbsp;&nbsp; וַתְּהִי־לִ֝֗י לִֽישׁוּעָֽה׃",
    "<br>",
    "<a name=\"22\"> </a>",
    "<b>כב</b>",
    " אֶ֭בֶן מָֽאֲס֣וּ הַבּוֹנִ֑ים &nbsp;&nbsp; הָֽ֝יְתָ֗ה לְרֹ֣אשׁ פִּנָּֽה׃",
    "<br>",
    "<a name=\"23\"> </a>",
    "<b>כג</b>",
    " מֵאֵ֣ת יְ֭הוָה הָ֣יְתָה זֹּ֑את &nbsp;&nbsp; הִ֖יא נִפְלָ֣את בְּעֵינֵֽינוּ׃",
    "<br>",
    "<a name=\"24\"> </a>",
    "<b>כד</b>",
    " זֶה־הַ֭יּוֹם עָשָׂ֣ה יְהוָ֑ה &nbsp;&nbsp; נָגִ֖ילָה וְנִשְׂמְחָ֣ה בֽוֹ׃",
    "<br>",
    "<a name=\"25\"> </a>",
    "<b>כה</b>",
    " אָנָּ֣א יְ֭הוָה הֽוֹשִׁ֘יעָ֥ה נָּ֑א &nbsp;&nbsp; אָנָּ֥א יְ֝הוָ֗ה הַצְלִ֘יחָ֥ה נָּֽא׃",
    "<br>",
    "<a name=\"26\"> </a>",
    "<b>כו</b>",
    " בָּר֣וּךְ הַ֭בָּא בְּשֵׁ֣ם יְהוָ֑ה &nbsp;&nbsp; בֵּ֝רַ֥כְנוּכֶ֗ם מִבֵּ֥ית יְהוָֽה׃",
    "<br>",
    "<a name=\"27\"> </a>",
    "<b>כז</b>",
    " אֵ֤ל&nbsp;׀ יְהוָה֮ וַיָּ֪אֶ֫ר לָ֥נוּ &nbsp;&nbsp; אִסְרוּ־חַ֥ג בַּֽעֲבֹתִ֑ים עַד־קַ֝רְנ֗וֹת הַמִּזְבֵּֽחַ׃",
    "<br>",
    "<a name=\"28\"> </a>",
    "<b>כח</b>",
    " אֵלִ֣י אַתָּ֣ה וְאוֹדֶ֑ךָּ &nbsp;&nbsp; אֱ֝לֹהַ֗י אֲרֽוֹמְמֶֽךָּ׃",
    "<br>",
    "<a name=\"29\"> </a>",
    "<b>כט</b>",
    " הוֹד֣וּ לַֽיהוָ֣ה כִּי־ט֑וֹב &nbsp;&nbsp; כִּ֖י לְעוֹלָ֣ם חַסְדּֽוֹ׃"
  ],
  "lines": [
    {
      "verse": "א",
      "text": "הוֹד֣וּ לַֽיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ"
    },
    {
      "verse": "ב",
      "text": "יֹֽאמַר־נָ֥א יִשְׂרָאֵ֑ל כִּ֖י לְעוֹלָ֣ם חַסְדּֽוֹ"
    },
    {
      "verse": "ג",
      "text": "יֹֽאמְרוּ־נָ֥א בֵֽית־אַהֲרֹ֑ן כִּ֖י לְעוֹלָ֣ם חַסְדּֽוֹ"
    },
    {
      "verse": "ד",
      "text": "יֹֽאמְרוּ־נָ֭א יִרְאֵ֣י יְהוָ֑ה כִּ֖י לְעוֹלָ֣ם חַסְדּֽוֹ"
    },
    {
      "verse": "ה",
      "text": "מִֽן־הַ֭מֵּצַר קָרָ֣אתִי יָּ֑הּ עָנָ֖נִי בַמֶּרְחָ֣ב יָֽהּ"
    },
    {
      "verse": "ו",
      "text": "יְהוָ֣ה לִ֭י לֹ֣א אִירָ֑א מַה־יַּֽעֲשֶׂ֖ה לִ֣י אָדָֽם"
    },
    {
      "verse": "ז",
      "text": "יְהוָ֣ה לִ֭י בְּעֹֽזְרָ֑י וַֽ֝אֲנִ֗י אֶרְאֶ֥ה בְשֹֽׂנְאָֽי"
    },
    {
      "verse": "ח",
      "text": "ט֗וֹב לַֽחֲס֥וֹת בַּֽיהוָ֑ה מִ֝בְּטֹ֗חַ בָּֽאָדָֽם"
    },
    {
      "verse": "ט",
      "text": "ט֗וֹב לַֽחֲס֥וֹת בַּֽיהוָ֑ה מִ֝בְּטֹ֗חַ בִּנְדִיבִֽים"
    },
    {
      "verse": "י",
      "text": "כָּל־גּוֹיִ֥ם סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם"
    },
    {
      "verse": "יא",
      "text": "סַבּ֥וּנִי גַם־סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם"
    },
    {
      "verse": "יב",
      "text": "סַבּ֤וּנִי כִדְבוֹרִ֗ים דֹּֽ֭עֲכוּ כְּאֵ֣שׁ קוֹצִ֑ים בְּשֵׁ֥ם יְ֝הוָ֗ה כִּ֣י אֲמִילַֽם"
    },
    {
      "verse": "יג",
      "text": "דַּחֹ֣ה דְחִיתַ֣נִי לִנְפֹּ֑ל וַ֖יהוָ֣ה עֲזָרָֽנִי"
    },
    {
      "verse": "יד",
      "text": "עָזִּ֣י וְזִמְרָ֣ת יָ֑הּ וַֽיְהִי־לִ֝֗י לִֽישׁוּעָֽה"
    },
    {
      "verse": "טו",
      "text": "ק֤וֹל ׀ רִנָּ֬ה וִֽישׁוּעָ֗ה בְּאָֽהֳלֵ֥י צַדִּיקִ֑ים יְמִ֥ין יְ֝הוָ֗ה עֹ֣שָׂה חָֽיִל"
    },
    {
      "verse": "טז",
      "text": "יְמִ֣ין יְ֭הוָה רֽוֹמֵמָ֑ה יְמִ֥ין יְ֝הוָ֗ה עֹ֣שָׂה חָֽיִל"
    },
    {
      "verse": "יז",
      "text": "לֹֽא־אָמ֥וּת כִּֽי־אֶחְיֶ֑ה וַֽ֝אֲסַפֵּ֗ר מַֽעֲשֵׂ֥י יָֽהּ"
    },
    {
      "verse": "יח",
      "text": "יַסֹּ֣ר יִסְּרַ֣נִּי יָּ֑הּ וְ֝לַמָּ֗וֶת לֹ֣א נְתָנָֽנִי"
    },
    {
      "verse": "יט",
      "text": "פִּתְחוּ־לִ֥י שַֽׁעֲרֵי־צֶ֑דֶק אָֽבֹא־בָ֝֗ם אוֹדֶ֥ה יָֽהּ"
    },
    {
      "verse": "כ",
      "text": "זֶֽה־הַשַּׁ֥עַר לַֽיהוָ֑ה צַ֝דִּיקִ֗ים יָבֹ֥אוּ בֽוֹ"
    },
    {
      "verse": "כא",
      "text": "אֽ֭וֹדְךָ כִּ֣י עֲנִיתָ֑נִי וַתְּהִי־לִ֝֗י לִֽישׁוּעָֽה"
    },
    {
      "verse": "כב",
      "text": "אֶ֭בֶן מָֽאֲס֣וּ הַבּוֹנִ֑ים הָֽ֝יְתָ֗ה לְרֹ֣אשׁ פִּנָּֽה"
    },
    {
      "verse": "כג",
      "text": "מֵאֵ֣ת יְ֭הוָה הָ֣יְתָה זֹּ֑את הִ֖יא נִפְלָ֣את בְּעֵינֵֽינוּ"
    },
    {
      "verse": "כד",
      "text": "זֶה־הַ֭יּוֹם עָשָׂ֣ה יְהוָ֑ה נָגִ֖ילָה וְנִשְׂמְחָ֣ה בֽוֹ"
    },
    {
      "verse": "כה",
      "text": "אָנָּ֣א יְ֭הוָה הֽוֹשִׁ֘יעָ֥ה נָּ֑א אָנָּ֥א יְ֝הוָ֗ה הַצְלִ֘יחָ֥ה נָּֽא"
    },
    {
      "verse": "כו",
      "text": "בָּר֣וּךְ הַ֭בָּא בְּשֵׁ֣ם יְהוָ֑ה בֵּ֝רַ֥כְנוּכֶ֗ם מִבֵּ֥ית יְהוָֽה"
    },
    {
      "verse": "כז",
      "text": "אֵ֤ל ׀ יְהוָה֮ וַיָּ֪אֶ֫ר לָ֥נוּ אִסְרוּ־חַ֥ג בַּֽעֲבֹתִ֑ים עַד־קַ֝רְנ֗וֹת הַמִּזְבֵּֽחַ"
    },
    {
      "verse": "כח",
      "text": "אֵלִ֣י אַתָּ֣ה וְאוֹדֶ֑ךָּ אֱ֝לֹהַ֗י אֲרֽוֹמְמֶֽךָּ"
    },
    {
      "verse": "כט",
      "text": "הוֹד֣וּ לַֽיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ"
    }
  ],
  "perk": "קיח"
}