{
  "header": "<h1>תהילים פרק פא</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ עַֽל־הַגִּתִּ֬ית לְאָסָֽף׃",
    "<br>",
    "<a name=\"2\"> </a>",
    "<b>ב</b>",
    " הַ֭רְנִינוּ לֵֽאלֹהִ֣ים עוּזֵּ֑נוּ &nbsp;&nbsp; הָ֝רִ֗יעוּ לֵֽאלֹהֵ֥י יַֽעֲקֹֽב׃",
    "<br>",
    "<a name=\"3\"> </a>",
    "<b>ג</b>",
    " שְֽׂאוּ־זִ֭מְרָה וּתְנוּ־תֹ֑ף &nbsp;&nbsp; כִּנּ֖וֹר נָעִ֣ים עִם־נָֽבֶל׃",
    "<br>",
    "<a name=\"4\"> </a>",
    "<b>ד</b>",
    " תִּקְע֣וּ בַחֹ֣דֶשׁ שׁוֹפָ֑ר &nbsp;&nbsp; בַּ֝כֵּ֗סֶה לְי֣וֹם חַגֵּֽנוּ׃",
    "<br>",
    "<a name=\"5\"> </a>",
    "<b>ה</b>",
    " כִּ֤י חֹ֣ק לְיִשְׂרָאֵ֣ל ה֑וּא &nbsp;&nbsp; מִ֝שְׁפָּ֗ט לֵֽאלֹהֵ֥י יַֽעֲקֹֽב׃",
    "<br>",
    "<a name=\"6\"> </a>",
    "<b>ו</b>",
    " עֵ֤דוּת&nbsp;׀ בִּֽיה֘וֹסֵ֤ף שָׂמ֗וֹ &nbsp;&nbsp; בְּ֭צֵאתוֹ עַל־אֶ֣רֶץ מִצְרָ֑יִם",
    "<br>",
    "שְׂפַ֖ת לֹֽא־יָדַ֣עְתִּי &nbsp;&nbsp; אֶשְׁמָֽע׃",
    "<br>",
    "<a name=\"7\"> </a>",
    "<b>ז</b>",
    " הֲסִיר֣וֹתִי מִסֵּ֣בֶל שִׁכְמ֑וֹ &nbsp;&nbsp; כַּ֝פָּ֗יו מִדּ֥וּד תַּֽעֲבֹֽרְנָה׃",
    "<br>",
    "<a name=\"8\"> </a>",
    "<b>ח</b>",
    " בַּצָּרָ֥ה קָרָ֗אתָ &nbsp;&nbsp; וָֽאֲחַ֫לְּצֶ֥ךָּ",
    "<br>",
    "אֶֽ֭עֶנְךָ בְּסֵ֣תֶר רַ֑עַם &nbsp;&nbsp; אֶבְחָֽנְךָ֨ עַל־מֵ֖י מְרִיבָ֣ה סֶֽלָה׃",
    "<br>",
    "<a name=\"9\"> </a>",
    "<b>ט</b>",
    " שְׁמַ֣ע עַ֭מִּי וְאָעִ֣ידָה בָּ֑ךְ &nbsp;&nbsp; יִ֝שְׂרָאֵ֗ל אִם־תִּֽשְׁמַֽע־לִֽי׃",
    "<br>",
    "<a name=\"10\"> </a>",
    "<b>י</b>",
    " לֹֽא־יִהְיֶ֣ה בְ֭ךָ אֵ֣ל זָ֑ר &nbsp;&nbsp; וְלֹ֥א תִ֝שְׁתַּֽחֲוֶ֗ה לְאֵ֣ל נֵכָֽר׃",
    "<br>",
    "<a name=\"11\"> </a>",
    "<b>יא</b>",
    " אָֽנֹכִ֨י&nbsp;׀ יְה֘וָ֤ה אֱלֹהֶ֗יךָ &nbsp;&nbsp; הַֽ֭מַּעַלְךָ מֵאֶ֣רֶץ מִצְרָ֑יִם",
    "<br>",
    "הַרְחֶב־פִּ֝֗יךָ &nbsp;&nbsp; וַֽאֲמַלְאֵֽהוּ׃",
    "<br>",
    "<a name=\"12\"> </a>",
    "<b>יב</b>",
    " וְלֹֽא־שָׁמַ֣ע עַמִּ֣י לְקוֹלִ֑י &nbsp;&nbsp; וְ֝יִשְׂרָאֵ֗ל לֹא־אָ֥בָה לִֽי׃",
    "<br>",
    "<a name=\"13\"> </a>",
    "<b>יג</b>",
    " וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם &nbsp;&nbsp; יֵֽ֝לְכ֗וּ בְּֽמוֹעֲצ֖וֹתֵיהֶֽם׃",
    "<br>",
    "<a name=\"14\"> </a>",
    "<b>יד</b>",
    " ל֗וּ עַ֭מִּי שֹׁמֵ֣עַֽ לִ֑י &nbsp;&nbsp; יִ֝שְׂרָאֵ֗ל בִּדְרָכַ֥י יְהַלֵּֽכוּ׃",
    "<br>",
    "<a name=\"15\"> </a>",
    "<b>טו</b>",
    " כִּ֭מְעַט אֽוֹיְבֵיהֶ֣ם אַכְנִ֑יעַ &nbsp;&nbsp; וְעַ֥ל צָֽ֝רֵיהֶ֗ם אָשִׁ֥יב יָדִֽי׃",
    "<br>",
    "<a name=\"16\"> </a>",
    "<b>טז</b>",
    " מְשַׂנְאֵ֣י יְ֭הוָה יְכַֽחֲשׁוּ־ל֑וֹ &nbsp;&nbsp; וִיהִ֖י עִתָּ֣ם לְעוֹלָֽם׃",
    "<br>",
    "<a name=\"17\"> </a>",
    "<b>יז</b>",
    " וַֽ֭יַּאֲכִילֵהוּ מֵחֵ֣לֶב חִטָּ֑ה &nbsp;&nbsp; וּ֝מִצּ֗וּר דְּבַ֣שׁ אַשְׂבִּיעֶֽךָ׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ עַֽל־הַגִּתִּ֬ית לְאָסָֽף"
    },
    {
      "verse": "ב",
      "text": "הַ֭רְנִינוּ לֵֽאלֹהִ֣ים עוּזֵּ֑נוּ הָ֝רִ֗יעוּ לֵֽאלֹהֵ֥י יַֽעֲקֹֽב"
    },
    {
      "verse": "ג",
      "text": "שְֽׂאוּ־זִ֭מְרָה וּתְנוּ־תֹ֑ף כִּנּ֖וֹר נָעִ֣ים עִם־נָֽבֶל"
    },
    {
      "verse": "ד",
      "text": "תִּקְע֣וּ בַחֹ֣דֶשׁ שׁוֹפָ֑ר בַּ֝כֵּ֗סֶה לְי֣וֹם חַגֵּֽנוּ"
    },
    {
      "verse": "ה",
      "text": "כִּ֤י חֹ֣ק לְיִשְׂרָאֵ֣ל ה֑וּא מִ֝שְׁפָּ֗ט לֵֽאלֹהֵ֥י יַֽעֲקֹֽב"
    },
    {
      "verse": "ו",
      "text": "עֵ֤דוּת ׀ בִּֽיה֘וֹסֵ֤ף שָׂמ֗וֹ בְּ֭צֵאתוֹ עַל־אֶ֣רֶץ מִצְרָ֑יִם שְׂפַ֖ת לֹֽא־יָדַ֣עְתִּי אֶשְׁמָֽע"
    },
    {
      "verse": "ז",
      "text": "הֲסִיר֣וֹתִי מִסֵּ֣בֶל שִׁכְמ֑וֹ כַּ֝פָּ֗יו מִדּ֥וּד תַּֽעֲבֹֽרְנָה"
    },
    {
      "verse": "ח",
      "text": "בַּצָּרָ֥ה קָרָ֗אתָ וָֽאֲחַ֫לְּצֶ֥ךָּ אֶֽ֭עֶנְךָ בְּסֵ֣תֶר רַ֑עַם אֶבְחָֽנְךָ֨ עַל־מֵ֖י מְרִיבָ֣ה סֶֽלָה"
    },
    {
      "verse": "ט",
      "text": "שְׁמַ֣ע עַ֭מִּי וְאָעִ֣ידָה בָּ֑ךְ יִ֝שְׂרָאֵ֗ל אִם־תִּֽשְׁמַֽע־לִֽי"
    },
    {
      "verse": "י",
      "text": "לֹֽא־יִהְיֶ֣ה בְ֭ךָ אֵ֣ל זָ֑ר וְלֹ֥א תִ֝שְׁתַּֽחֲוֶ֗ה לְאֵ֣ל נֵכָֽר"
    },
    {
      "verse": "יא",
      "text": "אָֽנֹכִ֨י ׀ יְה֘וָ֤ה אֱלֹהֶ֗יךָ הַֽ֭מַּעַלְךָ מֵאֶ֣רֶץ מִצְרָ֑יִם הַרְחֶב־פִּ֝֗יךָ וַֽאֲמַלְאֵֽהוּ"
    },
    {
      "verse": "יב",
      "text": "וְלֹֽא־שָׁמַ֣ע עַמִּ֣י לְקוֹלִ֑י וְ֝יִשְׂרָאֵ֗ל לֹא־אָ֥בָה לִֽי"
    },
    {
      "verse": "יג",
      "text": "וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם יֵֽ֝לְכ֗וּ בְּֽמוֹעֲצ֖וֹתֵיהֶֽם"
    },
    {
      "verse": "יד",
      "text": "ל֗וּ עַ֭מִּי שֹׁמֵ֣עַֽ לִ֑י יִ֝שְׂרָאֵ֗ל בִּדְרָכַ֥י יְהַלֵּֽכוּ"
    },
    {
      "verse": "טו",
      "text": "כִּ֭מְעַט אֽוֹיְבֵיהֶ֣ם אַכְנִ֑יעַ וְעַ֥ל צָֽ֝רֵיהֶ֗ם אָשִׁ֥יב יָדִֽי"
    },
    {
      "verse": "טז",
      "text": "מְשַׂנְאֵ֣י יְ֭הוָה יְכַֽחֲשׁוּ־ל֑וֹ וִיהִ֖י עִתָּ֣ם לְעוֹלָֽם"
    },
    {
      "verse": "יז",
      "text": "וַֽ֭יַּאֲכִילֵהוּ מֵחֵ֣לֶב חִטָּ֑ה וּ֝מִצּ֗וּר דְּבַ֣שׁ אַשְׂבִּיעֶֽךָ"
    }
  ],
  "perk": "פא"
}