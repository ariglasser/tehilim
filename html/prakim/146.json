{
  "header": "<h1>תהילים פרק קמו</h1>",
  "verses": [
    "<b>א</b>",
    " הַֽלְלוּ־יָ֡הּ",
    "<br>",
    "הַֽלְלִ֥י נַ֝פְשִׁ֗י &nbsp;&nbsp; אֶת־יְהוָֽה׃",
    "<br>",
    "<a name=\"2\"> </a>",
    "<b>ב</b>",
    " אֲהַֽלְלָ֣ה יְהוָ֣ה בְּחַיָּ֑י &nbsp;&nbsp; אֲזַמְּרָ֖ה לֵֽאלֹהַ֣י בְּעוֹדִֽי׃",
    "<br>",
    "<a name=\"3\"> </a>",
    "<b>ג</b>",
    " אַל־תִּבְטְח֥וּ בִנְדִיבִ֑ים &nbsp;&nbsp; בְּבֶן־אָדָ֓ם&nbsp;׀ שֶׁ֤אֵ֖ין ל֥וֹ תְשׁוּעָֽה׃",
    "<br>",
    "<a name=\"4\"> </a>",
    "<b>ד</b>",
    " תֵּצֵ֣א ר֭וּחוֹ יָשֻׁ֣ב לְאַדְמָת֑וֹ &nbsp;&nbsp; בַּיּ֥וֹם הַ֝ה֗וּא אָֽבְד֥וּ עֶשְׁתֹּֽנֹתָֽיו׃",
    "<br>",
    "<a name=\"5\"> </a>",
    "<b>ה</b>",
    " אַשְׁרֵ֗י שֶׁ֤אֵ֣ל יַֽעֲקֹ֣ב בְּעֶזְר֑וֹ &nbsp;&nbsp; שִׂ֝בְר֗וֹ עַל־יְהוָ֥ה אֱלֹהָֽיו׃",
    "<br>",
    "<a name=\"6\"> </a>",
    "<b>ו</b>",
    " עֹשֶׂ֤ה&nbsp;׀ שָׁ֘מַ֤יִם וָאָ֗רֶץ &nbsp;&nbsp; אֶת־הַיָּ֥ם וְאֶת־כָּל־אֲשֶׁר־בָּ֑ם",
    "<br>",
    "הַשֹּׁמֵ֖ר אֱמֶ֣ת &nbsp;&nbsp; לְעוֹלָֽם׃",
    "<br>",
    "<a name=\"7\"> </a>",
    "<b>ז</b>",
    " עֹשֶׂ֤ה מִשְׁפָּ֨ט&nbsp;׀ לָֽעֲשׁוּקִ֗ים נֹתֵ֣ן לֶ֭חֶם לָֽרְעֵבִ֑ים &nbsp;&nbsp; יְ֝הוָ֗ה מַתִּ֥יר אֲסוּרִֽים׃",
    "<br>",
    "<a name=\"8\"> </a>",
    "<b>ח</b>",
    " יְהוָ֤ה&nbsp;׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף כְּפוּפִ֑ים &nbsp;&nbsp; יְ֝הוָ֗ה אֹהֵ֥ב צַדִּיקִֽים׃",
    "<br>",
    "<a name=\"9\"> </a>",
    "<b>ט</b>",
    " יְהוָ֤ה&nbsp;׀ שֹׁ֘מֵ֤ר אֶת־גֵּרִ֗ים יָת֣וֹם וְאַלְמָנָ֣ה יְעוֹדֵ֑ד &nbsp;&nbsp; וְדֶ֖רֶךְ רְשָׁעִ֣ים יְעַוֵּֽת׃",
    "<br>",
    "<a name=\"10\"> </a>",
    "<b>י</b>",
    " יִמְלֹ֤ךְ יְהוָ֨ה&nbsp;׀ לְעוֹלָ֗ם &nbsp;&nbsp; אֱלֹהַ֣יִךְ צִ֭יּוֹן לְדֹ֥ר וָדֹ֗ר",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "הַֽלְלוּ־יָ֡הּ הַֽלְלִ֥י נַ֝פְשִׁ֗י אֶת־יְהוָֽה"
    },
    {
      "verse": "ב",
      "text": "אֲהַֽלְלָ֣ה יְהוָ֣ה בְּחַיָּ֑י אֲזַמְּרָ֖ה לֵֽאלֹהַ֣י בְּעוֹדִֽי"
    },
    {
      "verse": "ג",
      "text": "אַל־תִּבְטְח֥וּ בִנְדִיבִ֑ים בְּבֶן־אָדָ֓ם ׀ שֶׁ֤אֵ֖ין ל֥וֹ תְשׁוּעָֽה"
    },
    {
      "verse": "ד",
      "text": "תֵּצֵ֣א ר֭וּחוֹ יָשֻׁ֣ב לְאַדְמָת֑וֹ בַּיּ֥וֹם הַ֝ה֗וּא אָֽבְד֥וּ עֶשְׁתֹּֽנֹתָֽיו"
    },
    {
      "verse": "ה",
      "text": "אַשְׁרֵ֗י שֶׁ֤אֵ֣ל יַֽעֲקֹ֣ב בְּעֶזְר֑וֹ שִׂ֝בְר֗וֹ עַל־יְהוָ֥ה אֱלֹהָֽיו"
    },
    {
      "verse": "ו",
      "text": "עֹשֶׂ֤ה ׀ שָׁ֘מַ֤יִם וָאָ֗רֶץ אֶת־הַיָּ֥ם וְאֶת־כָּל־אֲשֶׁר־בָּ֑ם הַשֹּׁמֵ֖ר אֱמֶ֣ת לְעוֹלָֽם"
    },
    {
      "verse": "ז",
      "text": "עֹשֶׂ֤ה מִשְׁפָּ֨ט ׀ לָֽעֲשׁוּקִ֗ים נֹתֵ֣ן לֶ֭חֶם לָֽרְעֵבִ֑ים יְ֝הוָ֗ה מַתִּ֥יר אֲסוּרִֽים"
    },
    {
      "verse": "ח",
      "text": "יְהוָ֤ה ׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף כְּפוּפִ֑ים יְ֝הוָ֗ה אֹהֵ֥ב צַדִּיקִֽים"
    },
    {
      "verse": "ט",
      "text": "יְהוָ֤ה ׀ שֹׁ֘מֵ֤ר אֶת־גֵּרִ֗ים יָת֣וֹם וְאַלְמָנָ֣ה יְעוֹדֵ֑ד וְדֶ֖רֶךְ רְשָׁעִ֣ים יְעַוֵּֽת"
    },
    {
      "verse": "י",
      "text": "יִמְלֹ֤ךְ יְהוָ֨ה ׀ לְעוֹלָ֗ם אֱלֹהַ֣יִךְ צִ֭יּוֹן לְדֹ֥ר וָדֹ֗ר הַֽלְלוּ־יָֽהּ"
    }
  ],
  "perk": "קמו"
}