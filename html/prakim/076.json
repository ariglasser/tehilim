{
  "header": "<h1>תהילים פרק עו</h1>",
  "verses": [
    "<b>א</b>",
    " לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף שִֽׁיר׃",
    "<br>",
    "<a name=\"2\"> </a>",
    "<b>ב</b>",
    " נוֹדָ֣ע בִּֽיהוּדָ֣ה אֱלֹהִ֑ים &nbsp;&nbsp; בְּ֝יִשְׂרָאֵ֗ל גָּד֥וֹל שְׁמֽוֹ׃",
    "<br>",
    "<a name=\"3\"> </a>",
    "<b>ג</b>",
    " וַיְהִ֣י בְשָׁלֵ֣ם סוּכּ֑וֹ &nbsp;&nbsp; וּמְע֖וֹנָת֣וֹ בְצִיּֽוֹן׃",
    "<br>",
    "<a name=\"4\"> </a>",
    "<b>ד</b>",
    " שָׁ֭מָּה שִׁבַּ֣ר רִשְׁפֵי־קָ֑שֶׁת &nbsp;&nbsp; מָגֵ֬ן וְחֶ֖רֶב וּמִלְחָמָ֣ה סֶֽלָה׃",
    "<br>",
    "<a name=\"5\"> </a>",
    "<b>ה</b>",
    " נָ֭אוֹר אַתָּ֥ה אַדִּ֗יר &nbsp;&nbsp; מֵֽהַרְרֵי־טָֽרֶף׃",
    "<br>",
    "<a name=\"6\"> </a>",
    "<b>ו</b>",
    " אֶשְׁתּֽוֹלְל֨וּ&nbsp;׀ אַבִּ֣ירֵי לֵ֭ב &nbsp;&nbsp; נָמ֣וּ שְׁנָתָ֑ם",
    "<br>",
    "וְלֹֽא־מָצְא֖וּ כָל־אַנְשֵׁי־חַ֣יִל &nbsp;&nbsp; יְדֵיהֶֽם׃",
    "<br>",
    "<a name=\"7\"> </a>",
    "<b>ז</b>",
    " מִ֭גַּעֲרָ֣תְךָ אֱלֹהֵ֣י יַֽעֲקֹ֑ב &nbsp;&nbsp; נִ֝רְדָּ֗ם וְרֶ֣כֶב וָסֽוּס׃",
    "<br>",
    "<a name=\"8\"> </a>",
    "<b>ח</b>",
    " אַתָּ֤ה&nbsp;׀ נ֥וֹרָא אַ֗תָּה וּמִֽי־יַעֲמֹ֥ד לְפָנֶ֗יךָ &nbsp;&nbsp; מֵאָ֥ז אַפֶּֽךָ׃",
    "<br>",
    "<a name=\"9\"> </a>",
    "<b>ט</b>",
    " מִ֭שָּׁמַיִם הִשְׁמַ֣עְתָּ דִּ֑ין &nbsp;&nbsp; אֶ֖רֶץ יָֽרְאָ֣ה וְשָׁקָֽטָה׃",
    "<br>",
    "<a name=\"10\"> </a>",
    "<b>י</b>",
    " בְּקוּם־לַמִּשְׁפָּ֥ט אֱלֹהִ֑ים &nbsp;&nbsp; לְהוֹשִׁ֖יעַ כָּל־עַנְוֵי־אֶ֣רֶץ סֶֽלָה׃",
    "<br>",
    "<a name=\"11\"> </a>",
    "<b>יא</b>",
    " כִּֽי־חֲמַ֣ת אָדָ֣ם תּוֹדֶ֑ךָּ &nbsp;&nbsp; שְׁאֵרִ֖ית חֵמֹ֣ת תַּחְגֹּֽר׃",
    "<br>",
    "<a name=\"12\"> </a>",
    "<b>יב</b>",
    " נִ֥דְר֣וּ וְשַׁלְּמוּ֮ לַֽיהוָ֪ה אֱֽלֹהֵ֫יכֶ֥ם &nbsp;&nbsp; כָּל־סְבִיבָ֑יו יֹבִ֥ילוּ שַׁ֝֗י לַמּוֹרָֽא׃",
    "<br>",
    "<a name=\"13\"> </a>",
    "<b>יג</b>",
    " יִ֭בְצֹר ר֣וּחַ נְגִידִ֑ים &nbsp;&nbsp; נ֝וֹרָ֗א לְמַלְכֵי־אָֽרֶץ׃"
  ],
  "lines": [
    {
      "verse": "א",
      "text": "לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף שִֽׁיר"
    },
    {
      "verse": "ב",
      "text": "נוֹדָ֣ע בִּֽיהוּדָ֣ה אֱלֹהִ֑ים בְּ֝יִשְׂרָאֵ֗ל גָּד֥וֹל שְׁמֽוֹ"
    },
    {
      "verse": "ג",
      "text": "וַיְהִ֣י בְשָׁלֵ֣ם סוּכּ֑וֹ וּמְע֖וֹנָת֣וֹ בְצִיּֽוֹן"
    },
    {
      "verse": "ד",
      "text": "שָׁ֭מָּה שִׁבַּ֣ר רִשְׁפֵי־קָ֑שֶׁת מָגֵ֬ן וְחֶ֖רֶב וּמִלְחָמָ֣ה סֶֽלָה"
    },
    {
      "verse": "ה",
      "text": "נָ֭אוֹר אַתָּ֥ה אַדִּ֗יר מֵֽהַרְרֵי־טָֽרֶף"
    },
    {
      "verse": "ו",
      "text": "אֶשְׁתּֽוֹלְל֨וּ ׀ אַבִּ֣ירֵי לֵ֭ב נָמ֣וּ שְׁנָתָ֑ם וְלֹֽא־מָצְא֖וּ כָל־אַנְשֵׁי־חַ֣יִל יְדֵיהֶֽם"
    },
    {
      "verse": "ז",
      "text": "מִ֭גַּעֲרָ֣תְךָ אֱלֹהֵ֣י יַֽעֲקֹ֑ב נִ֝רְדָּ֗ם וְרֶ֣כֶב וָסֽוּס"
    },
    {
      "verse": "ח",
      "text": "אַתָּ֤ה ׀ נ֥וֹרָא אַ֗תָּה וּמִֽי־יַעֲמֹ֥ד לְפָנֶ֗יךָ מֵאָ֥ז אַפֶּֽךָ"
    },
    {
      "verse": "ט",
      "text": "מִ֭שָּׁמַיִם הִשְׁמַ֣עְתָּ דִּ֑ין אֶ֖רֶץ יָֽרְאָ֣ה וְשָׁקָֽטָה"
    },
    {
      "verse": "י",
      "text": "בְּקוּם־לַמִּשְׁפָּ֥ט אֱלֹהִ֑ים לְהוֹשִׁ֖יעַ כָּל־עַנְוֵי־אֶ֣רֶץ סֶֽלָה"
    },
    {
      "verse": "יא",
      "text": "כִּֽי־חֲמַ֣ת אָדָ֣ם תּוֹדֶ֑ךָּ שְׁאֵרִ֖ית חֵמֹ֣ת תַּחְגֹּֽר"
    },
    {
      "verse": "יב",
      "text": "נִ֥דְר֣וּ וְשַׁלְּמוּ֮ לַֽיהוָ֪ה אֱֽלֹהֵ֫יכֶ֥ם כָּל־סְבִיבָ֑יו יֹבִ֥ילוּ שַׁ֝֗י לַמּוֹרָֽא"
    },
    {
      "verse": "יג",
      "text": "יִ֭בְצֹר ר֣וּחַ נְגִידִ֑ים נ֝וֹרָ֗א לְמַלְכֵי־אָֽרֶץ"
    }
  ],
  "perk": "עו"
}