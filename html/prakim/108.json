{
  "header": "<h1>תהילים פרק קח</h1>",
  "verses": [
    "<b>א</b>",
    " שִׁ֖יר מִזְמ֣וֹר לְדָוִֽד׃ &nbsp;&nbsp;\n",
    "<b>ב</b>",
    "\nנָכ֣וֹן לִבִּ֣י אֱלֹהִ֑ים אָשִׁ֥ירָה וַֽ֝אֲזַמְּרָ֗ה אַף־כְּבוֹדִֽי׃",
    "<br>",
    "<a name=\"3\"> </a>",
    "<b>ג</b>",
    " ע֭וּרָ֥ה הַנֵּ֥בֶל וְכִנּ֗וֹר &nbsp;&nbsp; אָעִ֥ירָה שָּֽׁחַר׃",
    "<br>",
    "<a name=\"4\"> </a>",
    "<b>ד</b>",
    " אֽוֹדְךָ֖ בָֽעַמִּ֥ים&nbsp;׀ יְהוָ֑ה &nbsp;&nbsp; וַֽ֝אֲזַמֶּרְךָ֗ בַּלְאֻמִּֽים׃",
    "<br>",
    "<a name=\"5\"> </a>",
    "<b>ה</b>",
    " כִּֽי־גָד֣וֹל מֵֽעַל־שָׁמַ֣יִם חַסְדֶּ֑ךָ &nbsp;&nbsp; וְֽעַד־שְׁחָקִ֥ים אֲמִתֶּֽךָ׃",
    "<br>",
    "<a name=\"6\"> </a>",
    "<b>ו</b>",
    " ר֣וּמָה עַל־שָׁמַ֣יִם אֱלֹהִ֑ים &nbsp;&nbsp; וְעַ֖ל כָּל־הָאָ֣רֶץ כְּבוֹדֶֽךָ׃",
    "<br>",
    "<a name=\"7\"> </a>",
    "<b>ז</b>",
    " לְ֭מַעַן יֵחָֽלְצ֣וּן יְדִידֶ֑יךָ &nbsp;&nbsp; הוֹשִׁ֖יעָה יְמִֽינְךָ֣ וַֽעֲנֵֽנִי׃",
    "<br>",
    "<a name=\"8\"> </a>",
    "<b>ח</b>",
    " אֱלֹהִ֤ים&nbsp;׀ דִּבֶּ֥ר בְּקָדְשׁ֗וֹ אֶ֫עְלֹ֥זָה &nbsp;&nbsp; אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃",
    "<br>",
    "<a name=\"9\"> </a>",
    "<b>ט</b>",
    " לִ֤י גִלְעָ֨ד&nbsp;׀ לִ֤י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י &nbsp;&nbsp; יְ֝הוּדָ֗ה מְחֹֽקְקִֽי׃",
    "<br>",
    "<a name=\"10\"> </a>",
    "<b>י</b>",
    " מוֹאָ֤ב&nbsp;׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַֽעֲלִ֑י &nbsp;&nbsp; עֲלֵֽי־פְ֝לֶ֗שֶׁת אֶתְרוֹעָֽע׃",
    "<br>",
    "<a name=\"11\"> </a>",
    "<b>יא</b>",
    " מִ֣י יֹֽ֭בִלֵנִי עִ֣יר מִבְצָ֑ר &nbsp;&nbsp; מִ֖י נָחַ֣נִי עַד־אֱדֽוֹם׃",
    "<br>",
    "<a name=\"12\"> </a>",
    "<b>יב</b>",
    " הֲלֹֽא־אֱלֹהִ֥ים זְנַחְתָּ֑נוּ &nbsp;&nbsp; וְֽלֹא־תֵצֵ֥א אֱ֝לֹהִ֗ים בְּצִבְאֹתֵֽינוּ׃",
    "<br>",
    "<a name=\"13\"> </a>",
    "<b>יג</b>",
    " הָֽבָה־לָּ֣נוּ עֶזְרָ֣ת מִצָּ֑ר &nbsp;&nbsp; וְ֝שָׁ֗וְא תְּשׁוּעַ֥ת אָדָֽם׃",
    "<br>",
    "<a name=\"14\"> </a>",
    "<b>יד</b>",
    " בֵּֽאלֹהִ֥ים נַֽעֲשֶׂה־חָ֑יִל &nbsp;&nbsp; וְ֝ה֗וּא יָב֥וּס צָרֵֽינוּ׃"
  ],
  "lines": [
    {
      "verse": "א",
      "text": "שִׁ֖יר מִזְמ֣וֹר לְדָוִֽד"
    },
    {
      "verse": "ב",
      "text": "נָכ֣וֹן לִבִּ֣י אֱלֹהִ֑ים אָשִׁ֥ירָה וַֽ֝אֲזַמְּרָ֗ה אַף־כְּבוֹדִֽי"
    },
    {
      "verse": "ג",
      "text": "ע֭וּרָ֥ה הַנֵּ֥בֶל וְכִנּ֗וֹר אָעִ֥ירָה שָּֽׁחַר"
    },
    {
      "verse": "ד",
      "text": "אֽוֹדְךָ֖ בָֽעַמִּ֥ים ׀ יְהוָ֑ה וַֽ֝אֲזַמֶּרְךָ֗ בַּלְאֻמִּֽים"
    },
    {
      "verse": "ה",
      "text": "כִּֽי־גָד֣וֹל מֵֽעַל־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ"
    },
    {
      "verse": "ו",
      "text": "ר֣וּמָה עַל־שָׁמַ֣יִם אֱלֹהִ֑ים וְעַ֖ל כָּל־הָאָ֣רֶץ כְּבוֹדֶֽךָ"
    },
    {
      "verse": "ז",
      "text": "לְ֭מַעַן יֵחָֽלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ וַֽעֲנֵֽנִי"
    },
    {
      "verse": "ח",
      "text": "אֱלֹהִ֤ים ׀ דִּבֶּ֥ר בְּקָדְשׁ֗וֹ אֶ֫עְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד"
    },
    {
      "verse": "ט",
      "text": "לִ֤י גִלְעָ֨ד ׀ לִ֤י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹֽקְקִֽי"
    },
    {
      "verse": "י",
      "text": "מוֹאָ֤ב ׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַֽעֲלִ֑י עֲלֵֽי־פְ֝לֶ֗שֶׁת אֶתְרוֹעָֽע"
    },
    {
      "verse": "יא",
      "text": "מִ֣י יֹֽ֭בִלֵנִי עִ֣יר מִבְצָ֑ר מִ֖י נָחַ֣נִי עַד־אֱדֽוֹם"
    },
    {
      "verse": "יב",
      "text": "הֲלֹֽא־אֱלֹהִ֥ים זְנַחְתָּ֑נוּ וְֽלֹא־תֵצֵ֥א אֱ֝לֹהִ֗ים בְּצִבְאֹתֵֽינוּ"
    },
    {
      "verse": "יג",
      "text": "הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָֽם"
    },
    {
      "verse": "יד",
      "text": "בֵּֽאלֹהִ֥ים נַֽעֲשֶׂה־חָ֑יִל וְ֝ה֗וּא יָב֥וּס צָרֵֽינוּ"
    }
  ],
  "perk": "קח"
}