{
  "header": "<h1>תהילים פרק קמה</h1>",
  "verses": [
    "<b>א</b>",
    " תְּהִלָּ֗ה לְדָ֫וִ֥ד",
    "<br>",
    "אֲרֽוֹמִמְךָ֣ אֱלוֹהַ֣י הַמֶּ֑לֶךְ &nbsp;&nbsp; וַאֲבָֽרְכָ֥ה שִׁ֝מְךָ֗ לְעוֹלָ֥ם וָעֶֽד׃",
    "<br>",
    "<a name=\"2\"> </a>",
    "<b>ב</b>",
    " בְּכָל־י֥וֹם אֲבָֽרְכֶ֑ךָּ &nbsp;&nbsp; וַאֲהַֽלְלָ֥ה שִׁ֝מְךָ֗ לְעוֹלָ֥ם וָעֶֽד׃",
    "<br>",
    "<a name=\"3\"> </a>",
    "<b>ג</b>",
    " גָּ֘ד֤וֹל יְהוָ֣ה וּמְהֻלָּ֣ל מְאֹ֑ד &nbsp;&nbsp; וְ֝לִגְדֻלָּת֗וֹ אֵ֣ין חֵֽקֶר׃",
    "<br>",
    "<a name=\"4\"> </a>",
    "<b>ד</b>",
    " דּ֣וֹר לְ֭דוֹר יְשַׁבַּ֣ח מַֽעֲשֶׂ֑יךָ &nbsp;&nbsp; וּגְב֖וּרֹתֶ֣יךָ יַגִּֽידוּ׃",
    "<br>",
    "<a name=\"5\"> </a>",
    "<b>ה</b>",
    " הֲ֭דַר כְּב֣וֹד הוֹדֶ֑ךָ &nbsp;&nbsp; וְדִבְרֵ֖י נִפְלְאֹתֶ֣יךָ אָשִֽׂיחָה׃",
    "<br>",
    "<a name=\"6\"> </a>",
    "<b>ו</b>",
    " וֶֽעֱז֣וּז נֽוֹרְאֹתֶ֣יךָ יֹאמֵ֑רוּ &nbsp;&nbsp; וגדלותיך ",
    "<span class=\"qri\">וּגְדֻלָּֽתְךָ֥</span>",
    " אֲסַפְּרֶֽנָּה׃",
    "<br>",
    "<a name=\"7\"> </a>",
    "<b>ז</b>",
    " זֵ֣כֶר רַב־טֽוּבְךָ֣ יַבִּ֑יעוּ &nbsp;&nbsp; וְצִדְקָֽתְךָ֥ יְרַנֵּֽנוּ׃",
    "<br>",
    "<a name=\"8\"> </a>",
    "<b>ח</b>",
    " חַנּ֣וּן וְרַח֣וּם יְהוָ֑ה &nbsp;&nbsp; אֶ֥רֶךְ אַ֝פַּ֗יִם וּגְדָל־חָֽסֶד׃",
    "<br>",
    "<a name=\"9\"> </a>",
    "<b>ט</b>",
    " טוֹב־יְהוָ֥ה לַכֹּ֑ל &nbsp;&nbsp; וְ֝רַֽחֲמָ֗יו עַל־כָּל־מַֽעֲשָֽׂיו׃",
    "<br>",
    "<a name=\"10\"> </a>",
    "<b>י</b>",
    " יוֹד֣וּךָ יְ֭הוָה כָּל־מַֽעֲשֶׂ֑יךָ &nbsp;&nbsp; וַֽ֝חֲסִידֶ֗יךָ יְבָֽרְכֽוּכָה׃",
    "<br>",
    "<a name=\"11\"> </a>",
    "<b>יא</b>",
    " כְּב֣וֹד מַלְכֽוּתְךָ֣ יֹאמֵ֑רוּ &nbsp;&nbsp; וּגְבוּרָֽתְךָ֥ יְדַבֵּֽרוּ׃",
    "<br>",
    "<a name=\"12\"> </a>",
    "<b>יב</b>",
    " לְהוֹדִ֤יעַ&nbsp;׀ לִבְנֵ֣י הָֽ֭אָדָם גְּבֽוּרֹתָ֑יו &nbsp;&nbsp; וּ֝כְב֗וֹד הֲדַ֣ר מַלְכוּתֽוֹ׃",
    "<br>",
    "<a name=\"13\"> </a>",
    "<b>יג</b>",
    " מַֽלְכוּתְךָ֗ מַלְכ֥וּת כָּל־עֹֽלָמִ֑ים &nbsp;&nbsp; וּ֝מֶֽמְשַׁלְתְּךָ֗ בְּכָל־דּ֥וֹר וָדֹֽר׃",
    "<br>",
    "<a name=\"14\"> </a>",
    "<b>יד</b>",
    " סוֹמֵ֣ךְ יְ֭הוָה לְכָל־הַנֹּֽפְלִ֑ים &nbsp;&nbsp; וְ֝זוֹקֵ֗ף לְכָל־הַכְּפוּפִֽים׃",
    "<br>",
    "<a name=\"15\"> </a>",
    "<b>טו</b>",
    " עֵֽינֵי־כֹ֭ל אֵלֶ֣יךָ יְשַׂבֵּ֑רוּ &nbsp;&nbsp; וְאַתָּ֤ה נֽוֹתֵן־לָהֶ֖ם אֶת־אָכְלָ֣ם בְּעִתּֽוֹ׃",
    "<br>",
    "<a name=\"16\"> </a>",
    "<b>טז</b>",
    " פּוֹתֵ֥חַ אֶת־יָדֶ֑ךָ &nbsp;&nbsp; וּמַשְׂבִּ֖יעַ לְכָל־חַ֣י רָצֽוֹן׃",
    "<br>",
    "<a name=\"17\"> </a>",
    "<b>יז</b>",
    " צַדִּ֣יק יְ֭הוָה בְּכָל־דְּרָכָ֑יו &nbsp;&nbsp; וְ֝חָסִ֗יד בְּכָל־מַֽעֲשָֽׂיו׃",
    "<br>",
    "<a name=\"18\"> </a>",
    "<b>יח</b>",
    " קָר֣וֹב יְ֭הוָה לְכָל־קֹֽרְאָ֑יו &nbsp;&nbsp; לְכֹ֤ל אֲשֶׁ֖ר יִקְרָאֻ֣הוּ בֶֽאֱמֶֽת׃",
    "<br>",
    "<a name=\"19\"> </a>",
    "<b>יט</b>",
    " רְצוֹן־יְרֵאָ֥יו יַֽעֲשֶׂ֑ה &nbsp;&nbsp; וְֽאֶת־שַׁוְעָתָ֥ם יִ֝שְׁמַ֗ע וְיֽוֹשִׁיעֵֽם׃",
    "<br>",
    "<a name=\"20\"> </a>",
    "<b>כ</b>",
    " שׁוֹמֵ֣ר יְ֭הוָה אֶת־כָּל־אֹֽהֲבָ֑יו &nbsp;&nbsp; וְאֵ֖ת כָּל־הָֽרְשָׁעִ֣ים יַשְׁמִֽיד׃",
    "<br>",
    "<a name=\"21\"> </a>",
    "<b>כא</b>",
    " תְּהִלַּ֥ת יְהוָ֗ה יְֽדַבֶּ֫ר פִּ֥י &nbsp;&nbsp; וִֽיבָרֵ֣ךְ כָּל־בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃"
  ],
  "lines": [
    {
      "verse": "א",
      "text": "תְּהִלָּ֗ה לְדָ֫וִ֥ד אֲרֽוֹמִמְךָ֣ אֱלוֹהַ֣י הַמֶּ֑לֶךְ וַאֲבָֽרְכָ֥ה שִׁ֝מְךָ֗ לְעוֹלָ֥ם וָעֶֽד"
    },
    {
      "verse": "ב",
      "text": "בְּכָל־י֥וֹם אֲבָֽרְכֶ֑ךָּ וַאֲהַֽלְלָ֥ה שִׁ֝מְךָ֗ לְעוֹלָ֥ם וָעֶֽד"
    },
    {
      "verse": "ג",
      "text": "גָּ֘ד֤וֹל יְהוָ֣ה וּמְהֻלָּ֣ל מְאֹ֑ד וְ֝לִגְדֻלָּת֗וֹ אֵ֣ין חֵֽקֶר"
    },
    {
      "verse": "ד",
      "text": "דּ֣וֹר לְ֭דוֹר יְשַׁבַּ֣ח מַֽעֲשֶׂ֑יךָ וּגְב֖וּרֹתֶ֣יךָ יַגִּֽידוּ"
    },
    {
      "verse": "ה",
      "text": "הֲ֭דַר כְּב֣וֹד הוֹדֶ֑ךָ וְדִבְרֵ֖י נִפְלְאֹתֶ֣יךָ אָשִֽׂיחָה"
    },
    {
      "verse": "ו",
      "text": "וֶֽעֱז֣וּז נֽוֹרְאֹתֶ֣יךָ יֹאמֵ֑רוּ וגדלותיך <span class=\"qri\">וּגְדֻלָּֽתְךָ֥</span> אֲסַפְּרֶֽנָּה"
    },
    {
      "verse": "ז",
      "text": "זֵ֣כֶר רַב־טֽוּבְךָ֣ יַבִּ֑יעוּ וְצִדְקָֽתְךָ֥ יְרַנֵּֽנוּ"
    },
    {
      "verse": "ח",
      "text": "חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם וּגְדָל־חָֽסֶד"
    },
    {
      "verse": "ט",
      "text": "טוֹב־יְהוָ֥ה לַכֹּ֑ל וְ֝רַֽחֲמָ֗יו עַל־כָּל־מַֽעֲשָֽׂיו"
    },
    {
      "verse": "י",
      "text": "יוֹד֣וּךָ יְ֭הוָה כָּל־מַֽעֲשֶׂ֑יךָ וַֽ֝חֲסִידֶ֗יךָ יְבָֽרְכֽוּכָה"
    },
    {
      "verse": "יא",
      "text": "כְּב֣וֹד מַלְכֽוּתְךָ֣ יֹאמֵ֑רוּ וּגְבוּרָֽתְךָ֥ יְדַבֵּֽרוּ"
    },
    {
      "verse": "יב",
      "text": "לְהוֹדִ֤יעַ ׀ לִבְנֵ֣י הָֽ֭אָדָם גְּבֽוּרֹתָ֑יו וּ֝כְב֗וֹד הֲדַ֣ר מַלְכוּתֽוֹ"
    },
    {
      "verse": "יג",
      "text": "מַֽלְכוּתְךָ֗ מַלְכ֥וּת כָּל־עֹֽלָמִ֑ים וּ֝מֶֽמְשַׁלְתְּךָ֗ בְּכָל־דּ֥וֹר וָדֹֽר"
    },
    {
      "verse": "יד",
      "text": "סוֹמֵ֣ךְ יְ֭הוָה לְכָל־הַנֹּֽפְלִ֑ים וְ֝זוֹקֵ֗ף לְכָל־הַכְּפוּפִֽים"
    },
    {
      "verse": "טו",
      "text": "עֵֽינֵי־כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה נֽוֹתֵן־לָהֶ֖ם אֶת־אָכְלָ֣ם בְּעִתּֽוֹ"
    },
    {
      "verse": "טז",
      "text": "פּוֹתֵ֥חַ אֶת־יָדֶ֑ךָ וּמַשְׂבִּ֖יעַ לְכָל־חַ֣י רָצֽוֹן"
    },
    {
      "verse": "יז",
      "text": "צַדִּ֣יק יְ֭הוָה בְּכָל־דְּרָכָ֑יו וְ֝חָסִ֗יד בְּכָל־מַֽעֲשָֽׂיו"
    },
    {
      "verse": "יח",
      "text": "קָר֣וֹב יְ֭הוָה לְכָל־קֹֽרְאָ֑יו לְכֹ֤ל אֲשֶׁ֖ר יִקְרָאֻ֣הוּ בֶֽאֱמֶֽת"
    },
    {
      "verse": "יט",
      "text": "רְצוֹן־יְרֵאָ֥יו יַֽעֲשֶׂ֑ה וְֽאֶת־שַׁוְעָתָ֥ם יִ֝שְׁמַ֗ע וְיֽוֹשִׁיעֵֽם"
    },
    {
      "verse": "כ",
      "text": "שׁוֹמֵ֣ר יְ֭הוָה אֶת־כָּל־אֹֽהֲבָ֑יו וְאֵ֖ת כָּל־הָֽרְשָׁעִ֣ים יַשְׁמִֽיד"
    },
    {
      "verse": "כא",
      "text": "תְּהִלַּ֥ת יְהוָ֗ה יְֽדַבֶּ֫ר פִּ֥י וִֽיבָרֵ֣ךְ כָּל־בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד"
    }
  ],
  "perk": "קמה"
}