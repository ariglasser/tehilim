{
  "header": "<h1>תהילים פרק יא</h1>",
  "verses": [
    "<b>א</b>",
    " לַמְנַצֵּ֗חַ לְדָ֫וִ֥ד",
    "<br>",
    "בַּֽיהוָ֨ה&nbsp;׀ חָסִ֗יתִי אֵ֭יךְ תֹּֽאמְר֣וּ לְנַפְשִׁ֑י &nbsp;&nbsp; נודו ",
    "<span class=\"qri\">נ֝֗וּדִי</span>",
    " הַרְכֶ֥ם צִפּֽוֹר׃",
    "<br>",
    "<a name=\"2\"> </a>",
    "<b>ב</b>",
    " כִּ֤י הִנֵּ֪ה הָֽרְשָׁעִ֡ים יִדְרְכ֬וּן קֶ֗שֶׁת &nbsp;&nbsp; כּֽוֹנְנ֣וּ חִצָּ֣ם עַל־יֶ֑תֶר ",
    "<br>",
    "לִיר֥וֹת בְּמוֹ־אֹ֝֗פֶל &nbsp;&nbsp; לְיִשְׁרֵי־לֵֽב׃",
    "<br>",
    "<a name=\"3\"> </a>",
    "<b>ג</b>",
    " כִּ֣י הַ֭שָּׁתוֹת יֵהָֽרֵס֑וּן &nbsp;&nbsp; צַ֝דִּ֗יק מַה־פָּעָֽל׃",
    "<br>",
    "<a name=\"4\"> </a>",
    "<b>ד</b>",
    " יְהוָ֤ה&nbsp;׀ בְּֽהֵ֘יכַ֤ל קָדְשׁ֗וֹ &nbsp;&nbsp; יְהוָה֮ בַּשָּׁמַ֪יִם כִּ֫סְא֥וֹ",
    "<br>",
    "עֵינָ֥יו יֶֽחֱז֑וּ &nbsp;&nbsp; עַפְעַפָּ֥יו יִ֝בְחֲנ֗וּ בְּנֵ֣י אָדָֽם׃",
    "<br>",
    "<a name=\"5\"> </a>",
    "<b>ה</b>",
    " יְהוָה֮ צַדִּ֪יק יִ֫בְחָ֥ן &nbsp;&nbsp; וְ֭רָשָׁע וְאֹהֵ֣ב חָמָ֑ס שָֽׂנְאָ֥ה נַפְשֽׁוֹ׃",
    "<br>",
    "<a name=\"6\"> </a>",
    "<b>ו</b>",
    " יַמְטֵ֥ר עַל־רְשָׁעִ֗ים פַּ֫חִ֥ים &nbsp;&nbsp; אֵ֣שׁ וְ֭גָפְרִית וְר֥וּחַ זִלְעָפ֗וֹת מְנָ֣ת כּוֹסָֽם׃",
    "<br>",
    "<a name=\"7\"> </a>",
    "<b>ז</b>",
    " כִּֽי־צַדִּ֣יק יְ֭הוָה צְדָק֣וֹת אָהֵ֑ב &nbsp;&nbsp; יָ֝שָׁ֗ר יֶֽחֱז֥וּ פָנֵֽימוֹ׃"
  ],
  "lines": [
    {
      "verse": "א",
      "text": "לַמְנַצֵּ֗חַ לְדָ֫וִ֥ד בַּֽיהוָ֨ה ׀ חָסִ֗יתִי אֵ֭יךְ תֹּֽאמְר֣וּ לְנַפְשִׁ֑י נודו <span class=\"qri\">נ֝֗וּדִי</span> הַרְכֶ֥ם צִפּֽוֹר"
    },
    {
      "verse": "ב",
      "text": "כִּ֤י הִנֵּ֪ה הָֽרְשָׁעִ֡ים יִדְרְכ֬וּן קֶ֗שֶׁת כּֽוֹנְנ֣וּ חִצָּ֣ם עַל־יֶ֑תֶר לִיר֥וֹת בְּמוֹ־אֹ֝֗פֶל לְיִשְׁרֵי־לֵֽב"
    },
    {
      "verse": "ג",
      "text": "כִּ֣י הַ֭שָּׁתוֹת יֵהָֽרֵס֑וּן צַ֝דִּ֗יק מַה־פָּעָֽל"
    },
    {
      "verse": "ד",
      "text": "יְהוָ֤ה ׀ בְּֽהֵ֘יכַ֤ל קָדְשׁ֗וֹ יְהוָה֮ בַּשָּׁמַ֪יִם כִּ֫סְא֥וֹ עֵינָ֥יו יֶֽחֱז֑וּ עַפְעַפָּ֥יו יִ֝בְחֲנ֗וּ בְּנֵ֣י אָדָֽם"
    },
    {
      "verse": "ה",
      "text": "יְהוָה֮ צַדִּ֪יק יִ֫בְחָ֥ן וְ֭רָשָׁע וְאֹהֵ֣ב חָמָ֑ס שָֽׂנְאָ֥ה נַפְשֽׁוֹ"
    },
    {
      "verse": "ו",
      "text": "יַמְטֵ֥ר עַל־רְשָׁעִ֗ים פַּ֫חִ֥ים אֵ֣שׁ וְ֭גָפְרִית וְר֥וּחַ זִלְעָפ֗וֹת מְנָ֣ת כּוֹסָֽם"
    },
    {
      "verse": "ז",
      "text": "כִּֽי־צַדִּ֣יק יְ֭הוָה צְדָק֣וֹת אָהֵ֑ב יָ֝שָׁ֗ר יֶֽחֱז֥וּ פָנֵֽימוֹ"
    }
  ],
  "perk": "יא"
}