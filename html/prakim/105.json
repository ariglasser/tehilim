{
  "header": "<h1>תהילים פרק קה</h1>",
  "verses": [
    "<b>א</b>",
    " הוֹד֣וּ לַֽ֭יהוָה קִרְא֣וּ בִשְׁמ֑וֹ &nbsp;&nbsp; הוֹדִ֥יעוּ בָֽ֝עַמִּ֗ים עֲלִֽילוֹתָֽיו׃",
    "<br>",
    "<a name=\"2\"> </a>",
    "<b>ב</b>",
    " שִֽׁירוּ־ל֭וֹ זַמְּרוּ־ל֑וֹ &nbsp;&nbsp; שִׂ֝֗יחוּ בְּכָל־נִפְלְאוֹתָֽיו׃",
    "<br>",
    "<a name=\"3\"> </a>",
    "<b>ג</b>",
    " הִֽ֭תְהַלְלוּ בְּשֵׁ֣ם קָדְשׁ֑וֹ &nbsp;&nbsp; יִ֝שְׂמַ֗ח לֵ֤ב&nbsp;׀ מְבַקְשֵׁ֬י יְהוָֽה׃",
    "<br>",
    "<a name=\"4\"> </a>",
    "<b>ד</b>",
    " דִּרְשׁ֣וּ יְהוָ֣ה וְעֻזּ֑וֹ &nbsp;&nbsp; בַּקְּשׁ֖וּ פָנָ֣יו תָּמִֽיד׃",
    "<br>",
    "<a name=\"5\"> </a>",
    "<b>ה</b>",
    " זִכְר֗וּ נִפְלְאוֹתָ֥יו אֲשֶׁר־עָשָׂ֑ה &nbsp;&nbsp; מֹֽ֝פְתָ֗יו וּמִשְׁפְּטֵי־פִֽיו׃",
    "<br>",
    "<a name=\"6\"> </a>",
    "<b>ו</b>",
    " זֶ֭רַע אַבְרָהָ֣ם עַבְדּ֑וֹ &nbsp;&nbsp; בְּנֵ֖י יַֽעֲקֹ֣ב בְּחִירָֽיו׃",
    "<br>",
    "<a name=\"7\"> </a>",
    "<b>ז</b>",
    " ה֭וּא יְהוָ֣ה אֱלֹהֵ֑ינוּ &nbsp;&nbsp; בְּכָל־הָ֝אָ֗רֶץ מִשְׁפָּטָֽיו׃",
    "<br>",
    "<a name=\"8\"> </a>",
    "<b>ח</b>",
    " זָכַ֣ר לְעוֹלָ֣ם בְּרִית֑וֹ &nbsp;&nbsp; דָּבָ֥ר צִ֝וָּ֗ה לְאֶ֣לֶף דּֽוֹר׃",
    "<br>",
    "<a name=\"9\"> </a>",
    "<b>ט</b>",
    " אֲשֶׁ֣ר כָּ֭רַת אֶת־אַבְרָהָ֑ם &nbsp;&nbsp; וּשְׁב֖וּעָת֣וֹ לְיִשְׂחָֽק׃",
    "<br>",
    "<a name=\"10\"> </a>",
    "<b>י</b>",
    " וַיַּֽעֲמִידֶ֣הָ לְיַֽעֲקֹ֣ב לְחֹ֑ק &nbsp;&nbsp; לְ֝יִשְׂרָאֵ֗ל בְּרִ֣ית עוֹלָֽם׃",
    "<br>",
    "<a name=\"11\"> </a>",
    "<b>יא</b>",
    " לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן &nbsp;&nbsp; חֶ֝֗בֶל נַֽחֲלַתְכֶֽם׃",
    "<br>",
    "<a name=\"12\"> </a>",
    "<b>יב</b>",
    " בִּֽ֭הְיוֹתָם מְתֵ֣י מִסְפָּ֑ר &nbsp;&nbsp; כִּ֝מְעַ֗ט וְגָרִ֥ים בָּֽהּ׃",
    "<br>",
    "<a name=\"13\"> </a>",
    "<b>יג</b>",
    " וַ֭יִּֽתְהַלְּכוּ מִגּ֣וֹי אֶל־גּ֑וֹי &nbsp;&nbsp; מִ֝מַּמְלָכָ֗ה אֶל־עַ֥ם אַחֵֽר׃",
    "<br>",
    "<a name=\"14\"> </a>",
    "<b>יד</b>",
    " לֹֽא־הִנִּ֣יחַ אָדָ֣ם לְעָשְׁקָ֑ם &nbsp;&nbsp; וַיּ֖וֹכַח עֲלֵיהֶ֣ם מְלָכִֽים׃",
    "<br>",
    "<a name=\"15\"> </a>",
    "<b>טו</b>",
    " אַֽל־תִּגְּע֥וּ בִמְשִׁיחָ֑י &nbsp;&nbsp; וְ֝לִנְבִיאַ֗י אַל־תָּרֵֽעוּ׃",
    "<br>",
    "<a name=\"16\"> </a>",
    "<b>טז</b>",
    " וַיִּקְרָ֣א רָ֭עָב עַל־הָאָ֑רֶץ &nbsp;&nbsp; כָּֽל־מַטֵּה־לֶ֥חֶם שָׁבָֽר׃",
    "<br>",
    "<a name=\"17\"> </a>",
    "<b>יז</b>",
    " שָׁלַ֣ח לִפְנֵיהֶ֣ם אִ֑ישׁ &nbsp;&nbsp; לְ֝עֶ֗בֶד נִמְכַּ֥ר יוֹסֵֽף׃",
    "<br>",
    "<a name=\"18\"> </a>",
    "<b>יח</b>",
    " עִנּ֣וּ בַכֶּ֣בֶל רגליו ",
    "<span class=\"qri\">רַגְל֑וֹ</span>",
    " &nbsp;&nbsp; בַּ֝רְזֶ֗ל בָּ֣אָה נַפְשֽׁוֹ׃",
    "<br>",
    "<a name=\"19\"> </a>",
    "<b>יט</b>",
    " עַד־עֵ֥ת בֹּֽא־דְבָר֑וֹ &nbsp;&nbsp; אִמְרַ֖ת יְהוָ֣ה צְרָפָֽתְהוּ׃",
    "<br>",
    "<a name=\"20\"> </a>",
    "<b>כ</b>",
    " שָׁ֣לַח מֶ֭לֶךְ וַיַתִּירֵ֑הוּ &nbsp;&nbsp; מֹשֵׁ֥ל עַ֝מִּ֗ים וַֽיְפַתְּחֵֽהוּ׃",
    "<br>",
    "<a name=\"21\"> </a>",
    "<b>כא</b>",
    " שָׂמ֣וֹ אָד֣וֹן לְבֵית֑וֹ &nbsp;&nbsp; וּ֝מֹשֵׁ֗ל בְּכָל־קִנְיָנֽוֹ׃",
    "<br>",
    "<a name=\"22\"> </a>",
    "<b>כב</b>",
    " לֶאְסֹ֣ר שָׂרָ֣יו בְּנַפְשׁ֑וֹ &nbsp;&nbsp; וּזְקֵנָ֥יו יְחַכֵּֽם׃",
    "<br>",
    "<a name=\"23\"> </a>",
    "<b>כג</b>",
    " וַיָּבֹ֣א יִשְׂרָאֵ֣ל מִצְרָ֑יִם &nbsp;&nbsp; וְ֝יַֽעֲקֹ֗ב גָּ֣ר בְּאֶֽרֶץ־חָֽם׃",
    "<br>",
    "<a name=\"24\"> </a>",
    "<b>כד</b>",
    " וַיֶּ֣פֶר אֶת־עַמּ֣וֹ מְאֹ֑ד &nbsp;&nbsp; וַ֝יַּֽעֲצִמֵ֗הוּ מִצָּרָֽיו׃",
    "<br>",
    "<a name=\"25\"> </a>",
    "<b>כה</b>",
    " הָפַ֣ךְ לִ֭בָּם לִשְׂנֹ֣א עַמּ֑וֹ &nbsp;&nbsp; לְ֝הִתְנַכֵּ֗ל בַּֽעֲבָדָֽיו׃",
    "<br>",
    "<a name=\"26\"> </a>",
    "<b>כו</b>",
    " שָׁ֭לַח מֹשֶׁ֣ה עַבְדּ֑וֹ &nbsp;&nbsp; אַֽ֝הֲרֹ֗ן אֲשֶׁ֣ר בָּֽחַר־בּֽוֹ׃",
    "<br>",
    "<a name=\"27\"> </a>",
    "<b>כז</b>",
    " שָֽׂמוּ־בָ֭ם דִּבְרֵ֣י אֹֽתוֹתָ֑יו &nbsp;&nbsp; וּ֝מֹֽפְתִ֗ים בְּאֶ֣רֶץ חָֽם׃",
    "<br>",
    "<a name=\"28\"> </a>",
    "<b>כח</b>",
    " שָׁ֣לַֽח חֹ֭שֶׁךְ וַיַּחְשִׁ֑ךְ &nbsp;&nbsp; וְלֹֽא־מָ֝ר֗וּ אֶת־דבריו ",
    "<span class=\"qri\">דְּבָרֽוֹ</span>",
    "׃",
    "<br>",
    "<a name=\"29\"> </a>",
    "<b>כט</b>",
    " הָפַ֣ךְ אֶת־מֵֽימֵיהֶ֣ם לְדָ֑ם &nbsp;&nbsp; וַ֝יָּ֗מֶת אֶת־דְּגָתָֽם׃",
    "<br>",
    "<a name=\"30\"> </a>",
    "<b>ל</b>",
    " שָׁרַ֣ץ אַרְצָ֣ם צְפַרְדְּעִ֑ים &nbsp;&nbsp; בְּ֝חַדְרֵ֗י מַלְכֵיהֶֽם׃",
    "<br>",
    "<a name=\"31\"> </a>",
    "<b>לא</b>",
    " אָ֭מַר וַיָּבֹ֣א עָרֹ֑ב &nbsp;&nbsp; כִּ֝נִּ֗ים בְּכָל־גְּבוּלָֽם׃",
    "<br>",
    "<a name=\"32\"> </a>",
    "<b>לב</b>",
    " נָתַ֣ן גִּשְׁמֵיהֶ֣ם בָּרָ֑ד &nbsp;&nbsp; אֵ֖שׁ לֶֽהָב֣וֹת בְּאַרְצָֽם׃",
    "<br>",
    "<a name=\"33\"> </a>",
    "<b>לג</b>",
    " וַיַּ֣ךְ גַּ֭פְנָם וּתְאֵֽנָתָ֑ם &nbsp;&nbsp; וַ֝יְשַׁבֵּ֗ר עֵ֣ץ גְּבוּלָֽם׃",
    "<br>",
    "<a name=\"34\"> </a>",
    "<b>לד</b>",
    " אָ֭מַר וַיָּבֹ֣א אַרְבֶּ֑ה &nbsp;&nbsp; וְ֝יֶ֗לֶק וְאֵ֣ין מִסְפָּֽר׃",
    "<br>",
    "<a name=\"35\"> </a>",
    "<b>לה</b>",
    " וַיֹּ֣אכַל כָּל־עֵ֣שֶׂב בְּאַרְצָ֑ם &nbsp;&nbsp; וַ֝יֹּ֗אכַל פְּרִ֣י אַדְמָתָֽם׃",
    "<br>",
    "<a name=\"36\"> </a>",
    "<b>לו</b>",
    " וַיַּ֣ךְ כָּל־בְּכ֣וֹר בְּאַרְצָ֑ם &nbsp;&nbsp; רֵ֝אשִׁ֗ית לְכָל־אוֹנָֽם׃",
    "<br>",
    "<a name=\"37\"> </a>",
    "<b>לז</b>",
    " וַֽ֭יּוֹצִיאֵם בְּכֶ֣סֶף וְזָהָ֑ב &nbsp;&nbsp; וְאֵ֖ין בִּשְׁבָטָ֣יו כּוֹשֵֽׁל׃",
    "<br>",
    "<a name=\"38\"> </a>",
    "<b>לח</b>",
    " שָׂמַ֣ח מִצְרַ֣יִם בְּצֵאתָ֑ם &nbsp;&nbsp; כִּֽי־נָפַ֖ל פַּחְדָּ֣ם עֲלֵיהֶֽם׃",
    "<br>",
    "<a name=\"39\"> </a>",
    "<b>לט</b>",
    " פָּרַ֣שׂ עָנָ֣ן לְמָסָ֑ךְ &nbsp;&nbsp; וְ֝אֵ֗שׁ לְהָאִ֥יר לָֽיְלָה׃",
    "<br>",
    "<a name=\"40\"> </a>",
    "<b>מ</b>",
    " שָׁ֭אַל וַיָּבֵ֣א שְׂלָ֑ו &nbsp;&nbsp; וְלֶ֥חֶם שָׁ֝מַ֗יִם יַשְׂבִּיעֵֽם׃",
    "<br>",
    "<a name=\"41\"> </a>",
    "<b>מא</b>",
    " פָּ֣תַח צ֭וּר וַיָּז֣וּבוּ מָ֑יִם &nbsp;&nbsp; הָֽ֝לְכ֗וּ בַּצִּיּ֥וֹת נָהָֽר׃",
    "<br>",
    "<a name=\"42\"> </a>",
    "<b>מב</b>",
    " כִּֽי־זָ֭כַר אֶת־דְּבַ֣ר קָדְשׁ֑וֹ &nbsp;&nbsp; אֶֽת־אַבְרָהָ֥ם עַבְדּֽוֹ׃",
    "<br>",
    "<a name=\"43\"> </a>",
    "<b>מג</b>",
    " וַיּוֹצִ֣א עַמּ֣וֹ בְשָׂשׂ֑וֹן &nbsp;&nbsp; בְּ֝רִנָּ֗ה אֶת־בְּחִירָֽיו׃",
    "<br>",
    "<a name=\"44\"> </a>",
    "<b>מד</b>",
    " וַיִּתֵּ֣ן לָ֭הֶם אַרְצ֣וֹת גּוֹיִ֑ם &nbsp;&nbsp; וַֽעֲמַ֖ל לְאֻמִּ֣ים יִירָֽשׁוּ׃",
    "<br>",
    "<a name=\"45\"> </a>",
    "<b>מה</b>",
    " בַּֽעֲב֤וּר&nbsp;׀ יִשְׁמְר֣וּ חֻ֭קָּיו &nbsp;&nbsp; וְתֽוֹרֹתָ֥יו יִנְצֹ֗רוּ",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "הוֹד֣וּ לַֽ֭יהוָה קִרְא֣וּ בִשְׁמ֑וֹ הוֹדִ֥יעוּ בָֽ֝עַמִּ֗ים עֲלִֽילוֹתָֽיו"
    },
    {
      "verse": "ב",
      "text": "שִֽׁירוּ־ל֭וֹ זַמְּרוּ־ל֑וֹ שִׂ֝֗יחוּ בְּכָל־נִפְלְאוֹתָֽיו"
    },
    {
      "verse": "ג",
      "text": "הִֽ֭תְהַלְלוּ בְּשֵׁ֣ם קָדְשׁ֑וֹ יִ֝שְׂמַ֗ח לֵ֤ב ׀ מְבַקְשֵׁ֬י יְהוָֽה"
    },
    {
      "verse": "ד",
      "text": "דִּרְשׁ֣וּ יְהוָ֣ה וְעֻזּ֑וֹ בַּקְּשׁ֖וּ פָנָ֣יו תָּמִֽיד"
    },
    {
      "verse": "ה",
      "text": "זִכְר֗וּ נִפְלְאוֹתָ֥יו אֲשֶׁר־עָשָׂ֑ה מֹֽ֝פְתָ֗יו וּמִשְׁפְּטֵי־פִֽיו"
    },
    {
      "verse": "ו",
      "text": "זֶ֭רַע אַבְרָהָ֣ם עַבְדּ֑וֹ בְּנֵ֖י יַֽעֲקֹ֣ב בְּחִירָֽיו"
    },
    {
      "verse": "ז",
      "text": "ה֭וּא יְהוָ֣ה אֱלֹהֵ֑ינוּ בְּכָל־הָ֝אָ֗רֶץ מִשְׁפָּטָֽיו"
    },
    {
      "verse": "ח",
      "text": "זָכַ֣ר לְעוֹלָ֣ם בְּרִית֑וֹ דָּבָ֥ר צִ֝וָּ֗ה לְאֶ֣לֶף דּֽוֹר"
    },
    {
      "verse": "ט",
      "text": "אֲשֶׁ֣ר כָּ֭רַת אֶת־אַבְרָהָ֑ם וּשְׁב֖וּעָת֣וֹ לְיִשְׂחָֽק"
    },
    {
      "verse": "י",
      "text": "וַיַּֽעֲמִידֶ֣הָ לְיַֽעֲקֹ֣ב לְחֹ֑ק לְ֝יִשְׂרָאֵ֗ל בְּרִ֣ית עוֹלָֽם"
    },
    {
      "verse": "יא",
      "text": "לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן חֶ֝֗בֶל נַֽחֲלַתְכֶֽם"
    },
    {
      "verse": "יב",
      "text": "בִּֽ֭הְיוֹתָם מְתֵ֣י מִסְפָּ֑ר כִּ֝מְעַ֗ט וְגָרִ֥ים בָּֽהּ"
    },
    {
      "verse": "יג",
      "text": "וַ֭יִּֽתְהַלְּכוּ מִגּ֣וֹי אֶל־גּ֑וֹי מִ֝מַּמְלָכָ֗ה אֶל־עַ֥ם אַחֵֽר"
    },
    {
      "verse": "יד",
      "text": "לֹֽא־הִנִּ֣יחַ אָדָ֣ם לְעָשְׁקָ֑ם וַיּ֖וֹכַח עֲלֵיהֶ֣ם מְלָכִֽים"
    },
    {
      "verse": "טו",
      "text": "אַֽל־תִּגְּע֥וּ בִמְשִׁיחָ֑י וְ֝לִנְבִיאַ֗י אַל־תָּרֵֽעוּ"
    },
    {
      "verse": "טז",
      "text": "וַיִּקְרָ֣א רָ֭עָב עַל־הָאָ֑רֶץ כָּֽל־מַטֵּה־לֶ֥חֶם שָׁבָֽר"
    },
    {
      "verse": "יז",
      "text": "שָׁלַ֣ח לִפְנֵיהֶ֣ם אִ֑ישׁ לְ֝עֶ֗בֶד נִמְכַּ֥ר יוֹסֵֽף"
    },
    {
      "verse": "יח",
      "text": "עִנּ֣וּ בַכֶּ֣בֶל רגליו <span class=\"qri\">רַגְל֑וֹ</span> בַּ֝רְזֶ֗ל בָּ֣אָה נַפְשֽׁוֹ"
    },
    {
      "verse": "יט",
      "text": "עַד־עֵ֥ת בֹּֽא־דְבָר֑וֹ אִמְרַ֖ת יְהוָ֣ה צְרָפָֽתְהוּ"
    },
    {
      "verse": "כ",
      "text": "שָׁ֣לַח מֶ֭לֶךְ וַיַתִּירֵ֑הוּ מֹשֵׁ֥ל עַ֝מִּ֗ים וַֽיְפַתְּחֵֽהוּ"
    },
    {
      "verse": "כא",
      "text": "שָׂמ֣וֹ אָד֣וֹן לְבֵית֑וֹ וּ֝מֹשֵׁ֗ל בְּכָל־קִנְיָנֽוֹ"
    },
    {
      "verse": "כב",
      "text": "לֶאְסֹ֣ר שָׂרָ֣יו בְּנַפְשׁ֑וֹ וּזְקֵנָ֥יו יְחַכֵּֽם"
    },
    {
      "verse": "כג",
      "text": "וַיָּבֹ֣א יִשְׂרָאֵ֣ל מִצְרָ֑יִם וְ֝יַֽעֲקֹ֗ב גָּ֣ר בְּאֶֽרֶץ־חָֽם"
    },
    {
      "verse": "כד",
      "text": "וַיֶּ֣פֶר אֶת־עַמּ֣וֹ מְאֹ֑ד וַ֝יַּֽעֲצִמֵ֗הוּ מִצָּרָֽיו"
    },
    {
      "verse": "כה",
      "text": "הָפַ֣ךְ לִ֭בָּם לִשְׂנֹ֣א עַמּ֑וֹ לְ֝הִתְנַכֵּ֗ל בַּֽעֲבָדָֽיו"
    },
    {
      "verse": "כו",
      "text": "שָׁ֭לַח מֹשֶׁ֣ה עַבְדּ֑וֹ אַֽ֝הֲרֹ֗ן אֲשֶׁ֣ר בָּֽחַר־בּֽוֹ"
    },
    {
      "verse": "כז",
      "text": "שָֽׂמוּ־בָ֭ם דִּבְרֵ֣י אֹֽתוֹתָ֑יו וּ֝מֹֽפְתִ֗ים בְּאֶ֣רֶץ חָֽם"
    },
    {
      "verse": "כח",
      "text": "שָׁ֣לַֽח חֹ֭שֶׁךְ וַיַּחְשִׁ֑ךְ וְלֹֽא־מָ֝ר֗וּ אֶת־דבריו <span class=\"qri\">דְּבָרֽוֹ</span> "
    },
    {
      "verse": "כט",
      "text": "הָפַ֣ךְ אֶת־מֵֽימֵיהֶ֣ם לְדָ֑ם וַ֝יָּ֗מֶת אֶת־דְּגָתָֽם"
    },
    {
      "verse": "ל",
      "text": "שָׁרַ֣ץ אַרְצָ֣ם צְפַרְדְּעִ֑ים בְּ֝חַדְרֵ֗י מַלְכֵיהֶֽם"
    },
    {
      "verse": "לא",
      "text": "אָ֭מַר וַיָּבֹ֣א עָרֹ֑ב כִּ֝נִּ֗ים בְּכָל־גְּבוּלָֽם"
    },
    {
      "verse": "לב",
      "text": "נָתַ֣ן גִּשְׁמֵיהֶ֣ם בָּרָ֑ד אֵ֖שׁ לֶֽהָב֣וֹת בְּאַרְצָֽם"
    },
    {
      "verse": "לג",
      "text": "וַיַּ֣ךְ גַּ֭פְנָם וּתְאֵֽנָתָ֑ם וַ֝יְשַׁבֵּ֗ר עֵ֣ץ גְּבוּלָֽם"
    },
    {
      "verse": "לד",
      "text": "אָ֭מַר וַיָּבֹ֣א אַרְבֶּ֑ה וְ֝יֶ֗לֶק וְאֵ֣ין מִסְפָּֽר"
    },
    {
      "verse": "לה",
      "text": "וַיֹּ֣אכַל כָּל־עֵ֣שֶׂב בְּאַרְצָ֑ם וַ֝יֹּ֗אכַל פְּרִ֣י אַדְמָתָֽם"
    },
    {
      "verse": "לו",
      "text": "וַיַּ֣ךְ כָּל־בְּכ֣וֹר בְּאַרְצָ֑ם רֵ֝אשִׁ֗ית לְכָל־אוֹנָֽם"
    },
    {
      "verse": "לז",
      "text": "וַֽ֭יּוֹצִיאֵם בְּכֶ֣סֶף וְזָהָ֑ב וְאֵ֖ין בִּשְׁבָטָ֣יו כּוֹשֵֽׁל"
    },
    {
      "verse": "לח",
      "text": "שָׂמַ֣ח מִצְרַ֣יִם בְּצֵאתָ֑ם כִּֽי־נָפַ֖ל פַּחְדָּ֣ם עֲלֵיהֶֽם"
    },
    {
      "verse": "לט",
      "text": "פָּרַ֣שׂ עָנָ֣ן לְמָסָ֑ךְ וְ֝אֵ֗שׁ לְהָאִ֥יר לָֽיְלָה"
    },
    {
      "verse": "מ",
      "text": "שָׁ֭אַל וַיָּבֵ֣א שְׂלָ֑ו וְלֶ֥חֶם שָׁ֝מַ֗יִם יַשְׂבִּיעֵֽם"
    },
    {
      "verse": "מא",
      "text": "פָּ֣תַח צ֭וּר וַיָּז֣וּבוּ מָ֑יִם הָֽ֝לְכ֗וּ בַּצִּיּ֥וֹת נָהָֽר"
    },
    {
      "verse": "מב",
      "text": "כִּֽי־זָ֭כַר אֶת־דְּבַ֣ר קָדְשׁ֑וֹ אֶֽת־אַבְרָהָ֥ם עַבְדּֽוֹ"
    },
    {
      "verse": "מג",
      "text": "וַיּוֹצִ֣א עַמּ֣וֹ בְשָׂשׂ֑וֹן בְּ֝רִנָּ֗ה אֶת־בְּחִירָֽיו"
    },
    {
      "verse": "מד",
      "text": "וַיִּתֵּ֣ן לָ֭הֶם אַרְצ֣וֹת גּוֹיִ֑ם וַֽעֲמַ֖ל לְאֻמִּ֣ים יִירָֽשׁוּ"
    },
    {
      "verse": "מה",
      "text": "בַּֽעֲב֤וּר ׀ יִשְׁמְר֣וּ חֻ֭קָּיו וְתֽוֹרֹתָ֥יו יִנְצֹ֗רוּ הַֽלְלוּ־יָֽהּ"
    }
  ],
  "perk": "קה"
}