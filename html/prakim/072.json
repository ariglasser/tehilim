{
  "header": "<h1>תהילים פרק עב</h1>",
  "verses": [
    "<b>א</b>",
    " לִשְׁלֹמֹ֨ה&nbsp;׀ &nbsp;&nbsp; אֱֽלֹהִ֗ים מִ֭שְׁפָּטֶיךָ לְמֶ֣לֶךְ תֵּ֑ן וְצִדְקָֽתְךָ֥ לְבֶן־מֶֽלֶךְ׃",
    "<br>",
    "<a name=\"2\"> </a>",
    "<b>ב</b>",
    " יָדִ֣ין עַמְּךָ֣ בְצֶ֑דֶק &nbsp;&nbsp; וַֽעֲנִיֶּ֥יךָ בְמִשְׁפָּֽט׃",
    "<br>",
    "<a name=\"3\"> </a>",
    "<b>ג</b>",
    " יִשְׂא֤וּ הָרִ֓ים שָׁ֘ל֥וֹם לָעָ֑ם &nbsp;&nbsp; וּ֝גְבָע֗וֹת בִּצְדָקָֽה׃",
    "<br>",
    "<a name=\"4\"> </a>",
    "<b>ד</b>",
    " יִשְׁפֹּ֤ט&nbsp;׀ עֲֽנִיֵּי־עָ֗ם י֭וֹשִׁיעַ לִבְנֵ֣י אֶבְי֑וֹן &nbsp;&nbsp; וִ֖ידַכֵּ֣א עוֹשֵֽׁק׃",
    "<br>",
    "<a name=\"5\"> </a>",
    "<b>ה</b>",
    " יִֽירָא֥וּךָ עִם־שָׁ֑מֶשׁ &nbsp;&nbsp; וְלִפְנֵ֥י יָ֝רֵ֗חַ דּ֣וֹר דּוֹרִֽים׃",
    "<br>",
    "<a name=\"6\"> </a>",
    "<b>ו</b>",
    " יֵ֭רֵד כְּמָטָ֣ר עַל־גֵּ֑ז &nbsp;&nbsp; כִּ֝רְבִיבִ֗ים זַרְזִ֥יף אָֽרֶץ׃",
    "<br>",
    "<a name=\"7\"> </a>",
    "<b>ז</b>",
    " יִֽפְרַח־בְּיָמָ֥יו צַדִּ֑יק &nbsp;&nbsp; וְרֹ֥ב שָׁ֝ל֗וֹם עַד־בְּלִ֥י יָרֵֽחַ׃",
    "<br>",
    "<a name=\"8\"> </a>",
    "<b>ח</b>",
    " וְ֭יֵרְדְּ מִיָּ֣ם עַד־יָ֑ם &nbsp;&nbsp; וּ֝מִנָּהָ֗ר עַד־אַפְסֵי־אָֽרֶץ׃",
    "<br>",
    "<a name=\"9\"> </a>",
    "<b>ט</b>",
    " לְ֭פָנָיו יִכְרְע֣וּ צִיִּ֑ים &nbsp;&nbsp; וְ֝אֹֽיְבָ֗יו עָפָ֥ר יְלַחֵֽכוּ׃",
    "<br>",
    "<a name=\"10\"> </a>",
    "<b>י</b>",
    " מַלְכֵ֬י תַרְשִׁ֣ישׁ וְ֭אִיִּים &nbsp;&nbsp; מִנְחָ֣ה יָשִׁ֑יבוּ",
    "<br>",
    "מַלְכֵ֥י שְׁבָ֥א וּ֝סְבָ֗א &nbsp;&nbsp; אֶשְׁכָּ֥ר יַקְרִֽיבוּ׃",
    "<br>",
    "<a name=\"11\"> </a>",
    "<b>יא</b>",
    " וְיִשְׁתַּֽחֲווּ־ל֥וֹ כָל־מְלָכִ֑ים &nbsp;&nbsp; כָּל־גּוֹיִ֥ם יַֽעַבְדֽוּהוּ׃",
    "<br>",
    "<a name=\"12\"> </a>",
    "<b>יב</b>",
    " כִּֽי־יַ֭צִּיל אֶבְי֣וֹן מְשַׁוֵּ֑עַ &nbsp;&nbsp; וְ֝עָנִ֗י וְֽאֵין־עֹזֵ֥ר לֽוֹ׃",
    "<br>",
    "<a name=\"13\"> </a>",
    "<b>יג</b>",
    " יָ֭חֹס עַל־דַּ֣ל וְאֶבְי֑וֹן &nbsp;&nbsp; וְנַפְשׁ֖וֹת אֶבְיוֹנִ֣ים יוֹשִֽׁיעַ׃",
    "<br>",
    "<a name=\"14\"> </a>",
    "<b>יד</b>",
    " מִתּ֣וֹךְ וּ֭מֵֽחָמָס יִגְאַ֣ל נַפְשָׁ֑ם &nbsp;&nbsp; וְיֵיקַ֖ר דָּמָ֣ם בְּעֵינָֽיו׃",
    "<br>",
    "<a name=\"15\"> </a>",
    "<b>טו</b>",
    " וִיחִ֗י &nbsp;&nbsp; וְיִתֶּן־לוֹ֮ מִזְּהַ֪ב שְׁ֫בָ֥א",
    "<br>",
    "וְיִתְפַּלֵּ֣ל בַּֽעֲד֣וֹ תָמִ֑יד &nbsp;&nbsp; כָּל־הַ֝יּ֗וֹם יְבָֽרְכֶֽנְהוּ׃",
    "<br>",
    "<a name=\"16\"> </a>",
    "<b>טז</b>",
    " יְהִ֤י פִסַּת־בַּ֨ר&nbsp;׀ בָּאָרֶץ֮ &nbsp;&nbsp; בְּרֹ֪אשׁ הָ֫רִ֥ים",
    "<br>",
    "יִרְעַ֣שׁ כַּלְּבָנ֣וֹן פִּרְי֑וֹ &nbsp;&nbsp; וְיָצִ֥יצוּ מֵ֝עִ֗יר כְּעֵ֣שֶׂב הָאָֽרֶץ׃",
    "<br>",
    "<a name=\"17\"> </a>",
    "<b>יז</b>",
    " יְהִ֤י שְׁמ֨וֹ לְֽעוֹלָ֗ם &nbsp;&nbsp; לִפְנֵי־שֶׁמֶשׁ֮ ינין ",
    "<span class=\"qri\">יִנּ֪וֹן</span>",
    " שְׁ֫מ֥וֹ",
    "<br>",
    "וְיִתְבָּ֥רְכוּ ב֑וֹ &nbsp;&nbsp; כָּל־גּוֹיִ֥ם יְאַשְּׁרֽוּהוּ׃",
    "<br>",
    "<a name=\"18\"> </a>",
    "<b>יח</b>",
    " בָּר֤וּךְ&nbsp;׀ יְהוָ֣ה אֱ֭לֹהִים אֱלֹהֵ֣י יִשְׂרָאֵ֑ל &nbsp;&nbsp; עֹשֵׂ֖ה נִפְלָא֣וֹת לְבַדּֽוֹ׃",
    "<br>",
    "<a name=\"19\"> </a>",
    "<b>יט</b>",
    " וּבָר֤וּךְ&nbsp;׀ שֵׁ֥ם כְּבוֹד֗וֹ &nbsp;&nbsp; לְע֫וֹלָ֥ם",
    "<br>",
    "וְיִמָּלֵ֣א כְ֭בוֹדוֹ אֶת־כֹּ֥ל הָאָ֗רֶץ &nbsp;&nbsp; אָ֘מֵ֥ן&nbsp;׀ וְאָמֵֽן׃",
    "<br>",
    "<a name=\"20\"> </a>",
    "<b>כ</b>",
    " כָּלּ֥וּ תְפִלּ֑וֹת &nbsp;&nbsp; דָּ֝וִ֗ד בֶּן־יִשָֽׁי׃"
  ],
  "lines": [
    {
      "verse": "א",
      "text": "לִשְׁלֹמֹ֨ה ׀ אֱֽלֹהִ֗ים מִ֭שְׁפָּטֶיךָ לְמֶ֣לֶךְ תֵּ֑ן וְצִדְקָֽתְךָ֥ לְבֶן־מֶֽלֶךְ"
    },
    {
      "verse": "ב",
      "text": "יָדִ֣ין עַמְּךָ֣ בְצֶ֑דֶק וַֽעֲנִיֶּ֥יךָ בְמִשְׁפָּֽט"
    },
    {
      "verse": "ג",
      "text": "יִשְׂא֤וּ הָרִ֓ים שָׁ֘ל֥וֹם לָעָ֑ם וּ֝גְבָע֗וֹת בִּצְדָקָֽה"
    },
    {
      "verse": "ד",
      "text": "יִשְׁפֹּ֤ט ׀ עֲֽנִיֵּי־עָ֗ם י֭וֹשִׁיעַ לִבְנֵ֣י אֶבְי֑וֹן וִ֖ידַכֵּ֣א עוֹשֵֽׁק"
    },
    {
      "verse": "ה",
      "text": "יִֽירָא֥וּךָ עִם־שָׁ֑מֶשׁ וְלִפְנֵ֥י יָ֝רֵ֗חַ דּ֣וֹר דּוֹרִֽים"
    },
    {
      "verse": "ו",
      "text": "יֵ֭רֵד כְּמָטָ֣ר עַל־גֵּ֑ז כִּ֝רְבִיבִ֗ים זַרְזִ֥יף אָֽרֶץ"
    },
    {
      "verse": "ז",
      "text": "יִֽפְרַח־בְּיָמָ֥יו צַדִּ֑יק וְרֹ֥ב שָׁ֝ל֗וֹם עַד־בְּלִ֥י יָרֵֽחַ"
    },
    {
      "verse": "ח",
      "text": "וְ֭יֵרְדְּ מִיָּ֣ם עַד־יָ֑ם וּ֝מִנָּהָ֗ר עַד־אַפְסֵי־אָֽרֶץ"
    },
    {
      "verse": "ט",
      "text": "לְ֭פָנָיו יִכְרְע֣וּ צִיִּ֑ים וְ֝אֹֽיְבָ֗יו עָפָ֥ר יְלַחֵֽכוּ"
    },
    {
      "verse": "י",
      "text": "מַלְכֵ֬י תַרְשִׁ֣ישׁ וְ֭אִיִּים מִנְחָ֣ה יָשִׁ֑יבוּ מַלְכֵ֥י שְׁבָ֥א וּ֝סְבָ֗א אֶשְׁכָּ֥ר יַקְרִֽיבוּ"
    },
    {
      "verse": "יא",
      "text": "וְיִשְׁתַּֽחֲווּ־ל֥וֹ כָל־מְלָכִ֑ים כָּל־גּוֹיִ֥ם יַֽעַבְדֽוּהוּ"
    },
    {
      "verse": "יב",
      "text": "כִּֽי־יַ֭צִּיל אֶבְי֣וֹן מְשַׁוֵּ֑עַ וְ֝עָנִ֗י וְֽאֵין־עֹזֵ֥ר לֽוֹ"
    },
    {
      "verse": "יג",
      "text": "יָ֭חֹס עַל־דַּ֣ל וְאֶבְי֑וֹן וְנַפְשׁ֖וֹת אֶבְיוֹנִ֣ים יוֹשִֽׁיעַ"
    },
    {
      "verse": "יד",
      "text": "מִתּ֣וֹךְ וּ֭מֵֽחָמָס יִגְאַ֣ל נַפְשָׁ֑ם וְיֵיקַ֖ר דָּמָ֣ם בְּעֵינָֽיו"
    },
    {
      "verse": "טו",
      "text": "וִיחִ֗י וְיִתֶּן־לוֹ֮ מִזְּהַ֪ב שְׁ֫בָ֥א וְיִתְפַּלֵּ֣ל בַּֽעֲד֣וֹ תָמִ֑יד כָּל־הַ֝יּ֗וֹם יְבָֽרְכֶֽנְהוּ"
    },
    {
      "verse": "טז",
      "text": "יְהִ֤י פִסַּת־בַּ֨ר ׀ בָּאָרֶץ֮ בְּרֹ֪אשׁ הָ֫רִ֥ים יִרְעַ֣שׁ כַּלְּבָנ֣וֹן פִּרְי֑וֹ וְיָצִ֥יצוּ מֵ֝עִ֗יר כְּעֵ֣שֶׂב הָאָֽרֶץ"
    },
    {
      "verse": "יז",
      "text": "יְהִ֤י שְׁמ֨וֹ לְֽעוֹלָ֗ם לִפְנֵי־שֶׁמֶשׁ֮ ינין <span class=\"qri\">יִנּ֪וֹן</span> שְׁ֫מ֥וֹ וְיִתְבָּ֥רְכוּ ב֑וֹ כָּל־גּוֹיִ֥ם יְאַשְּׁרֽוּהוּ"
    },
    {
      "verse": "יח",
      "text": "בָּר֤וּךְ ׀ יְהוָ֣ה אֱ֭לֹהִים אֱלֹהֵ֣י יִשְׂרָאֵ֑ל עֹשֵׂ֖ה נִפְלָא֣וֹת לְבַדּֽוֹ"
    },
    {
      "verse": "יט",
      "text": "וּבָר֤וּךְ ׀ שֵׁ֥ם כְּבוֹד֗וֹ לְע֫וֹלָ֥ם וְיִמָּלֵ֣א כְ֭בוֹדוֹ אֶת־כֹּ֥ל הָאָ֗רֶץ אָ֘מֵ֥ן ׀ וְאָמֵֽן"
    },
    {
      "verse": "כ",
      "text": "כָּלּ֥וּ תְפִלּ֑וֹת דָּ֝וִ֗ד בֶּן־יִשָֽׁי"
    }
  ],
  "perk": "עב"
}