{
  "header": "<h1>תהילים פרק כד</h1>",
  "verses": [
    "<b>א</b>",
    " לְדָוִ֗ד מִ֫זְמ֥וֹר",
    "<br>",
    "לַֽ֭יהוָה הָאָ֣רֶץ וּמְלוֹאָ֑הּ &nbsp;&nbsp; תֵּ֝בֵ֗ל וְיֹ֣שְׁבֵי בָֽהּ׃",
    "<br>",
    "<a name=\"2\"> </a>",
    "<b>ב</b>",
    " כִּי־ה֭וּא עַל־יַמִּ֣ים יְסָדָ֑הּ &nbsp;&nbsp; וְעַל־נְ֝הָר֗וֹת יְכֽוֹנְנֶֽהָ׃",
    "<br>",
    "<a name=\"3\"> </a>",
    "<b>ג</b>",
    " מִֽי־יַעֲלֶ֥ה בְהַר־יְהוָ֑ה &nbsp;&nbsp; וּמִֽי־יָ֝ק֗וּם בִּמְק֥וֹם קָדְשֽׁוֹ׃",
    "<br>",
    "<a name=\"4\"> </a>",
    "<b>ד</b>",
    " נְקִ֥י כַפַּ֗יִם &nbsp;&nbsp; וּֽבַר־לֵ֫בָ֥ב",
    "<br>",
    "אֲשֶׁ֤ר&nbsp;׀ לֹֽא־נָשָׂ֣א לַשָּׁ֣וְא נַפְשִׁ֑י &nbsp;&nbsp; וְלֹ֖א נִשְׁבַּ֣ע לְמִרְמָֽה׃",
    "<br>",
    "<a name=\"5\"> </a>",
    "<b>ה</b>",
    " יִשָּׂ֣א בְ֭רָכָה מֵאֵ֣ת יְהוָ֑ה &nbsp;&nbsp; וּ֝צְדָקָ֗ה מֵֽאֱלֹהֵ֥י יִשְׁעֽוֹ׃",
    "<br>",
    "<a name=\"6\"> </a>",
    "<b>ו</b>",
    " זֶ֭ה דּ֣וֹר דֹּֽרְשָׁ֑ו &nbsp;&nbsp; מְבַקְשֵׁ֨י פָנֶ֖יךָ יַֽעֲקֹ֣ב סֶֽלָה׃",
    "<br>",
    "<a name=\"7\"> </a>",
    "<b>ז</b>",
    " שְׂא֤וּ שְׁעָרִ֨ים&nbsp;׀ רָֽאשֵׁיכֶ֗ם &nbsp;&nbsp; וְֽ֭הִנָּשְׂאוּ פִּתְחֵ֣י עוֹלָ֑ם",
    "<br>",
    "וְ֝יָב֗וֹא &nbsp;&nbsp; מֶ֣לֶךְ הַכָּבֽוֹד׃",
    "<br>",
    "<a name=\"8\"> </a>",
    "<b>ח</b>",
    " מִ֥י זֶה֮ &nbsp;&nbsp; מֶ֤לֶךְ הַכָּ֫ב֥וֹד",
    "<br>",
    "יְ֭הוָה עִזּ֣וּז וְגִבּ֑וֹר &nbsp;&nbsp; יְ֝הוָ֗ה גִּבּ֥וֹר מִלְחָמָֽה׃",
    "<br>",
    "<a name=\"9\"> </a>",
    "<b>ט</b>",
    " שְׂא֤וּ שְׁעָרִ֨ים&nbsp;׀ רָֽאשֵׁיכֶ֗ם &nbsp;&nbsp; וּ֭שְׂאוּ פִּתְחֵ֣י עוֹלָ֑ם",
    "<br>",
    "וְ֝יָבֹ֗א &nbsp;&nbsp; מֶ֣לֶךְ הַכָּבֽוֹד׃",
    "<br>",
    "<a name=\"10\"> </a>",
    "<b>י</b>",
    " מִ֤י ה֣וּא זֶה֮ &nbsp;&nbsp; מֶ֤לֶךְ הַכָּ֫ב֥וֹד",
    "<br>",
    "יְהוָ֥ה צְבָא֑וֹת &nbsp;&nbsp; ה֤וּא מֶ֖לֶךְ הַכָּב֣וֹד סֶֽלָה׃"
  ],
  "lines": [
    {
      "verse": "א",
      "text": "לְדָוִ֗ד מִ֫זְמ֥וֹר לַֽ֭יהוָה הָאָ֣רֶץ וּמְלוֹאָ֑הּ תֵּ֝בֵ֗ל וְיֹ֣שְׁבֵי בָֽהּ"
    },
    {
      "verse": "ב",
      "text": "כִּי־ה֭וּא עַל־יַמִּ֣ים יְסָדָ֑הּ וְעַל־נְ֝הָר֗וֹת יְכֽוֹנְנֶֽהָ"
    },
    {
      "verse": "ג",
      "text": "מִֽי־יַעֲלֶ֥ה בְהַר־יְהוָ֑ה וּמִֽי־יָ֝ק֗וּם בִּמְק֥וֹם קָדְשֽׁוֹ"
    },
    {
      "verse": "ד",
      "text": "נְקִ֥י כַפַּ֗יִם וּֽבַר־לֵ֫בָ֥ב אֲשֶׁ֤ר ׀ לֹֽא־נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה"
    },
    {
      "verse": "ה",
      "text": "יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה מֵֽאֱלֹהֵ֥י יִשְׁעֽוֹ"
    },
    {
      "verse": "ו",
      "text": "זֶ֭ה דּ֣וֹר דֹּֽרְשָׁ֑ו מְבַקְשֵׁ֨י פָנֶ֖יךָ יַֽעֲקֹ֣ב סֶֽלָה"
    },
    {
      "verse": "ז",
      "text": "שְׂא֤וּ שְׁעָרִ֨ים ׀ רָֽאשֵׁיכֶ֗ם וְֽ֭הִנָּשְׂאוּ פִּתְחֵ֣י עוֹלָ֑ם וְ֝יָב֗וֹא מֶ֣לֶךְ הַכָּבֽוֹד"
    },
    {
      "verse": "ח",
      "text": "מִ֥י זֶה֮ מֶ֤לֶךְ הַכָּ֫ב֥וֹד יְ֭הוָה עִזּ֣וּז וְגִבּ֑וֹר יְ֝הוָ֗ה גִּבּ֥וֹר מִלְחָמָֽה"
    },
    {
      "verse": "ט",
      "text": "שְׂא֤וּ שְׁעָרִ֨ים ׀ רָֽאשֵׁיכֶ֗ם וּ֭שְׂאוּ פִּתְחֵ֣י עוֹלָ֑ם וְ֝יָבֹ֗א מֶ֣לֶךְ הַכָּבֽוֹד"
    },
    {
      "verse": "י",
      "text": "מִ֤י ה֣וּא זֶה֮ מֶ֤לֶךְ הַכָּ֫ב֥וֹד יְהוָ֥ה צְבָא֑וֹת ה֤וּא מֶ֖לֶךְ הַכָּב֣וֹד סֶֽלָה"
    }
  ],
  "perk": "כד"
}