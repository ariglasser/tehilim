{
  "header": "<h1>תהילים פרק קכה</h1>",
  "verses": [
    "<b>א</b>",
    " שִׁ֗יר הַֽמַּ֫עֲל֥וֹת",
    "<br>",
    "הַבֹּֽטְחִ֥ים בַּֽיהוָ֑ה &nbsp;&nbsp; כְּֽהַר־צִיּ֥וֹן לֹֽא־יִ֝מּ֗וֹט לְעוֹלָ֥ם יֵשֵֽׁב׃",
    "<br>",
    "<a name=\"2\"> </a>",
    "<b>ב</b>",
    " יְֽרוּשָׁלִַ֗ם &nbsp;&nbsp; הָרִים֮ סָבִ֪יב לָ֥הּ",
    "<br>",
    "וַֽ֭יהוָה סָבִ֣יב לְעַמּ֑וֹ &nbsp;&nbsp; מֵֽ֝עַתָּ֗ה וְעַד־עוֹלָֽם׃",
    "<br>",
    "<a name=\"3\"> </a>",
    "<b>ג</b>",
    " כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע &nbsp;&nbsp; עַל֮ גּוֹרַ֪ל הַֽצַּדִּ֫יקִ֥ים",
    "<br>",
    "לְמַ֡עַן לֹֽא־יִשְׁלְח֖וּ הַצַּדִּיקִ֨ים בְּעַוְלָ֬תָה &nbsp;&nbsp; יְדֵיהֶֽם׃",
    "<br>",
    "<a name=\"4\"> </a>",
    "<b>ד</b>",
    " הֵיטִ֣יבָה יְ֭הוָה לַטּוֹבִ֑ים &nbsp;&nbsp; וְ֝לִֽישָׁרִ֗ים בְּלִבּוֹתָֽם׃",
    "<br>",
    "<a name=\"5\"> </a>",
    "<b>ה</b>",
    " וְהַמַּטִּ֤ים עֲֽקַלְקַלּוֹתָ֗ם &nbsp;&nbsp; יֽוֹלִיכֵ֣ם יְ֭הוָה אֶת־פֹּֽעֲלֵ֣י הָאָ֑וֶן",
    "<br>",
    "שָׁ֝ל֗וֹם &nbsp;&nbsp; עַל־יִשְׂרָאֵֽל׃"
  ],
  "lines": [
    {
      "verse": "א",
      "text": "שִׁ֗יר הַֽמַּ֫עֲל֥וֹת הַבֹּֽטְחִ֥ים בַּֽיהוָ֑ה כְּֽהַר־צִיּ֥וֹן לֹֽא־יִ֝מּ֗וֹט לְעוֹלָ֥ם יֵשֵֽׁב"
    },
    {
      "verse": "ב",
      "text": "יְֽרוּשָׁלִַ֗ם הָרִים֮ סָבִ֪יב לָ֥הּ וַֽ֭יהוָה סָבִ֣יב לְעַמּ֑וֹ מֵֽ֝עַתָּ֗ה וְעַד־עוֹלָֽם"
    },
    {
      "verse": "ג",
      "text": "כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע עַל֮ גּוֹרַ֪ל הַֽצַּדִּ֫יקִ֥ים לְמַ֡עַן לֹֽא־יִשְׁלְח֖וּ הַצַּדִּיקִ֨ים בְּעַוְלָ֬תָה יְדֵיהֶֽם"
    },
    {
      "verse": "ד",
      "text": "הֵיטִ֣יבָה יְ֭הוָה לַטּוֹבִ֑ים וְ֝לִֽישָׁרִ֗ים בְּלִבּוֹתָֽם"
    },
    {
      "verse": "ה",
      "text": "וְהַמַּטִּ֤ים עֲֽקַלְקַלּוֹתָ֗ם יֽוֹלִיכֵ֣ם יְ֭הוָה אֶת־פֹּֽעֲלֵ֣י הָאָ֑וֶן שָׁ֝ל֗וֹם עַל־יִשְׂרָאֵֽל"
    }
  ],
  "perk": "קכה"
}