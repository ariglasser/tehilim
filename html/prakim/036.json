{
  "header": "<h1>תהילים פרק לו</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ לְעֶֽבֶד־יְהוָ֬ה לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " נְאֻֽם־פֶּ֣שַׁע לָֽ֭רָשָׁע בְּקֶ֣רֶב לִבִּ֑י &nbsp;&nbsp; אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃",
    "<br>",
    "<a name=\"3\"> </a>",
    "<b>ג</b>",
    " כִּֽי־הֶחֱלִ֣יק אֵלָ֣יו בְּעֵינָ֑יו &nbsp;&nbsp; לִמְצֹ֖א עֲוֺנ֣וֹ לִשְׂנֹֽא׃",
    "<br>",
    "<a name=\"4\"> </a>",
    "<b>ד</b>",
    " דִּבְרֵי־פִ֭יו אָ֣וֶן וּמִרְמָ֑ה &nbsp;&nbsp; חָדַ֖ל לְהַשְׂכִּ֣יל לְהֵיטִֽיב׃",
    "<br>",
    "<a name=\"5\"> </a>",
    "<b>ה</b>",
    " אָ֤וֶן&nbsp;׀ יַחְשֹׁ֗ב עַֽל־מִשְׁכָּ֫ב֥וֹ &nbsp;&nbsp; יִ֭תְיַצֵּב עַל־דֶּ֣רֶךְ לֹא־ט֑וֹב רָ֝֗ע לֹ֣א יִמְאָֽס׃",
    "<br>",
    "<a name=\"6\"> </a>",
    "<b>ו</b>",
    " יְ֭הוָה בְּהַשָּׁמַ֣יִם חַסְדֶּ֑ךָ &nbsp;&nbsp; אֱ֝מ֥וּנָתְךָ֗ עַד־שְׁחָקִֽים׃",
    "<br>",
    "<a name=\"7\"> </a>",
    "<b>ז</b>",
    " צִדְקָֽתְךָ֨&nbsp;׀ כְּֽהַרְרֵי־אֵ֗ל מִ֭שְׁפָּטֶיךָ תְּה֣וֹם רַבָּ֑ה &nbsp;&nbsp; אָ֤דָֽם וּבְהֵמָ֖ה תוֹשִׁ֣יעַ יְהוָֽה׃",
    "<br>",
    "<a name=\"8\"> </a>",
    "<b>ח</b>",
    " מַה־יָּקָ֥ר חַסְדְּךָ֗ אֱלֹ֫הִ֥ים &nbsp;&nbsp; וּבְנֵ֥י אָדָ֑ם בְּצֵ֥ל כְּ֝נָפֶ֗יךָ יֶֽחֱסָיֽוּן׃",
    "<br>",
    "<a name=\"9\"> </a>",
    "<b>ט</b>",
    " יִ֭רְוְיֻן מִדֶּ֣שֶׁן בֵּיתֶ֑ךָ &nbsp;&nbsp; וְנַ֖חַל עֲדָנֶ֣יךָ תַשְׁקֵֽם׃",
    "<br>",
    "<a name=\"10\"> </a>",
    "<b>י</b>",
    " כִּֽי־עִ֭מְּךָ מְק֣וֹר חַיִּ֑ים &nbsp;&nbsp; בְּ֝אֽוֹרְךָ֗ נִרְאֶה־אֽוֹר׃",
    "<br>",
    "<a name=\"11\"> </a>",
    "<b>יא</b>",
    " מְשֹׁ֣ךְ חַ֭סְדְּךָ לְיֹֽדְעֶ֑יךָ &nbsp;&nbsp; וְ֝צִדְקָֽתְךָ֗ לְיִשְׁרֵי־לֵֽב׃",
    "<br>",
    "<a name=\"12\"> </a>",
    "<b>יב</b>",
    " אַל־תְּ֭בוֹאֵנִי רֶ֣גֶל גַּֽאֲוָ֑ה &nbsp;&nbsp; וְיַד־רְ֝שָׁעִ֗ים אַל־תְּנִדֵֽנִי׃",
    "<br>",
    "<a name=\"13\"> </a>",
    "<b>יג</b>",
    " שָׁ֣ם נָֽ֭פְלוּ פֹּ֣עֲלֵי אָ֑וֶן &nbsp;&nbsp; דֹּ֝ח֗וּ וְלֹא־יָ֥כְלוּ קֽוּם׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ לְעֶֽבֶד־יְהוָ֬ה לְדָוִֽד"
    },
    {
      "verse": "ב",
      "text": "נְאֻֽם־פֶּ֣שַׁע לָֽ֭רָשָׁע בְּקֶ֣רֶב לִבִּ֑י אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו"
    },
    {
      "verse": "ג",
      "text": "כִּֽי־הֶחֱלִ֣יק אֵלָ֣יו בְּעֵינָ֑יו לִמְצֹ֖א עֲוֺנ֣וֹ לִשְׂנֹֽא"
    },
    {
      "verse": "ד",
      "text": "דִּבְרֵי־פִ֭יו אָ֣וֶן וּמִרְמָ֑ה חָדַ֖ל לְהַשְׂכִּ֣יל לְהֵיטִֽיב"
    },
    {
      "verse": "ה",
      "text": "אָ֤וֶן ׀ יַחְשֹׁ֗ב עַֽל־מִשְׁכָּ֫ב֥וֹ יִ֭תְיַצֵּב עַל־דֶּ֣רֶךְ לֹא־ט֑וֹב רָ֝֗ע לֹ֣א יִמְאָֽס"
    },
    {
      "verse": "ו",
      "text": "יְ֭הוָה בְּהַשָּׁמַ֣יִם חַסְדֶּ֑ךָ אֱ֝מ֥וּנָתְךָ֗ עַד־שְׁחָקִֽים"
    },
    {
      "verse": "ז",
      "text": "צִדְקָֽתְךָ֨ ׀ כְּֽהַרְרֵי־אֵ֗ל מִ֭שְׁפָּטֶיךָ תְּה֣וֹם רַבָּ֑ה אָ֤דָֽם וּבְהֵמָ֖ה תוֹשִׁ֣יעַ יְהוָֽה"
    },
    {
      "verse": "ח",
      "text": "מַה־יָּקָ֥ר חַסְדְּךָ֗ אֱלֹ֫הִ֥ים וּבְנֵ֥י אָדָ֑ם בְּצֵ֥ל כְּ֝נָפֶ֗יךָ יֶֽחֱסָיֽוּן"
    },
    {
      "verse": "ט",
      "text": "יִ֭רְוְיֻן מִדֶּ֣שֶׁן בֵּיתֶ֑ךָ וְנַ֖חַל עֲדָנֶ֣יךָ תַשְׁקֵֽם"
    },
    {
      "verse": "י",
      "text": "כִּֽי־עִ֭מְּךָ מְק֣וֹר חַיִּ֑ים בְּ֝אֽוֹרְךָ֗ נִרְאֶה־אֽוֹר"
    },
    {
      "verse": "יא",
      "text": "מְשֹׁ֣ךְ חַ֭סְדְּךָ לְיֹֽדְעֶ֑יךָ וְ֝צִדְקָֽתְךָ֗ לְיִשְׁרֵי־לֵֽב"
    },
    {
      "verse": "יב",
      "text": "אַל־תְּ֭בוֹאֵנִי רֶ֣גֶל גַּֽאֲוָ֑ה וְיַד־רְ֝שָׁעִ֗ים אַל־תְּנִדֵֽנִי"
    },
    {
      "verse": "יג",
      "text": "שָׁ֣ם נָֽ֭פְלוּ פֹּ֣עֲלֵי אָ֑וֶן דֹּ֝ח֗וּ וְלֹא־יָ֥כְלוּ קֽוּם"
    }
  ],
  "perk": "לו"
}