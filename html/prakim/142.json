{
  "header": "<h1>תהילים פרק קמב</h1>",
  "verses": [
    "<b>א</b>",
    " מַשְׂכִּ֥יל לְדָוִ֑ד",
    "<br>",
    "בִּֽהְיוֹת֖וֹ בַמְּעָרָ֣ה &nbsp;&nbsp; תְפִלָּֽה׃",
    "<br>",
    "<a name=\"2\"> </a>",
    "<b>ב</b>",
    " ק֭וֹלִי אֶל־יְהוָ֣ה אֶזְעָ֑ק &nbsp;&nbsp; ק֝וֹלִ֗י אֶל־יְהוָ֥ה אֶתְחַנָּֽן׃",
    "<br>",
    "<a name=\"3\"> </a>",
    "<b>ג</b>",
    " אֶשְׁפֹּ֣ךְ לְפָנָ֣יו שִׂיחִ֑י &nbsp;&nbsp; צָֽ֝רָתִ֗י לְפָנָ֥יו אַגִּֽיד׃",
    "<br>",
    "<a name=\"4\"> </a>",
    "<b>ד</b>",
    " בְּהִתְעַטֵּ֬ף עָלַ֨י&nbsp;׀ רוּחִ֗י &nbsp;&nbsp; וְאַתָּה֮ יָדַ֪עְתָּ נְֽתִיבָ֫תִ֥י",
    "<br>",
    "בְּאֹֽרַח־ז֥וּ אֲהַלֵּ֑ךְ &nbsp;&nbsp; טָֽמְנ֖וּ פַ֣ח לִֽי׃",
    "<br>",
    "<a name=\"5\"> </a>",
    "<b>ה</b>",
    " הַבֵּ֤יט יָמִ֨ין&nbsp;׀ וּרְאֵה֮ &nbsp;&nbsp; וְאֵֽין־לִ֪י מַ֫כִּ֥יר",
    "<br>",
    "אָבַ֣ד מָנ֣וֹס מִמֶּ֑נִּי &nbsp;&nbsp; אֵ֖ין דּוֹרֵ֣שׁ לְנַפְשִֽׁי׃",
    "<br>",
    "<a name=\"6\"> </a>",
    "<b>ו</b>",
    " זָעַ֥קְתִּי אֵלֶ֗יךָ &nbsp;&nbsp; יְה֫וָ֥ה",
    "<br>",
    "אָ֭מַרְתִּי אַתָּ֣ה מַחְסִ֑י &nbsp;&nbsp; חֶ֝לְקִ֗י בְּאֶ֣רֶץ הַֽחַיִּֽים׃",
    "<br>",
    "<a name=\"7\"> </a>",
    "<b>ז</b>",
    " הַקְשִׁ֤יבָה&nbsp;׀ אֶֽל־רִנָּתִי֮ &nbsp;&nbsp; כִּֽי־דַלּ֪וֹתִ֫י מְאֹ֥ד",
    "<br>",
    "הַצִּילֵ֥נִי מֵרֹֽדְפַ֑י &nbsp;&nbsp; כִּ֖י אָֽמְצ֣וּ מִמֶּֽנִּי׃",
    "<br>",
    "<a name=\"8\"> </a>",
    "<b>ח</b>",
    " ה֘וֹצִ֤יאָה מִמַּסְגֵּ֨ר&nbsp;׀ נַפְשִׁי֮ &nbsp;&nbsp; לְהוֹד֪וֹת אֶת־שְׁ֫מֶ֥ךָ",
    "<br>",
    "בִּ֭י יַכְתִּ֣רוּ צַדִּיקִ֑ים &nbsp;&nbsp; כִּ֖י תִגְמֹ֣ל עָלָֽי׃"
  ],
  "lines": [
    {
      "verse": "א",
      "text": "מַשְׂכִּ֥יל לְדָוִ֑ד בִּֽהְיוֹת֖וֹ בַמְּעָרָ֣ה תְפִלָּֽה"
    },
    {
      "verse": "ב",
      "text": "ק֭וֹלִי אֶל־יְהוָ֣ה אֶזְעָ֑ק ק֝וֹלִ֗י אֶל־יְהוָ֥ה אֶתְחַנָּֽן"
    },
    {
      "verse": "ג",
      "text": "אֶשְׁפֹּ֣ךְ לְפָנָ֣יו שִׂיחִ֑י צָֽ֝רָתִ֗י לְפָנָ֥יו אַגִּֽיד"
    },
    {
      "verse": "ד",
      "text": "בְּהִתְעַטֵּ֬ף עָלַ֨י ׀ רוּחִ֗י וְאַתָּה֮ יָדַ֪עְתָּ נְֽתִיבָ֫תִ֥י בְּאֹֽרַח־ז֥וּ אֲהַלֵּ֑ךְ טָֽמְנ֖וּ פַ֣ח לִֽי"
    },
    {
      "verse": "ה",
      "text": "הַבֵּ֤יט יָמִ֨ין ׀ וּרְאֵה֮ וְאֵֽין־לִ֪י מַ֫כִּ֥יר אָבַ֣ד מָנ֣וֹס מִמֶּ֑נִּי אֵ֖ין דּוֹרֵ֣שׁ לְנַפְשִֽׁי"
    },
    {
      "verse": "ו",
      "text": "זָעַ֥קְתִּי אֵלֶ֗יךָ יְה֫וָ֥ה אָ֭מַרְתִּי אַתָּ֣ה מַחְסִ֑י חֶ֝לְקִ֗י בְּאֶ֣רֶץ הַֽחַיִּֽים"
    },
    {
      "verse": "ז",
      "text": "הַקְשִׁ֤יבָה ׀ אֶֽל־רִנָּתִי֮ כִּֽי־דַלּ֪וֹתִ֫י מְאֹ֥ד הַצִּילֵ֥נִי מֵרֹֽדְפַ֑י כִּ֖י אָֽמְצ֣וּ מִמֶּֽנִּי"
    },
    {
      "verse": "ח",
      "text": "ה֘וֹצִ֤יאָה מִמַּסְגֵּ֨ר ׀ נַפְשִׁי֮ לְהוֹד֪וֹת אֶת־שְׁ֫מֶ֥ךָ בִּ֭י יַכְתִּ֣רוּ צַדִּיקִ֑ים כִּ֖י תִגְמֹ֣ל עָלָֽי"
    }
  ],
  "perk": "קמב"
}