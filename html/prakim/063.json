{
  "header": "<h1>תהילים פרק סג</h1>",
  "verses": [
    "<b>א</b>",
    " מִזְמ֥וֹר לְדָוִ֑ד &nbsp;&nbsp; בִּֽ֝הְיוֹת֗וֹ בְּמִדְבַּ֥ר יְהוּדָֽה׃",
    "<br>",
    "<a name=\"2\"> </a>",
    "<b>ב</b>",
    " אֱלֹהִ֤ים&nbsp;׀ אֵלִ֥י אַתָּ֗ה &nbsp;&nbsp; אֲֽשַׁ֫חֲרֶ֥ךָּ",
    "<br>",
    "צָֽמְאָ֬ה לְךָ֨&nbsp;׀ נַפְשִׁ֗י &nbsp;&nbsp; כָּמַ֣הּ לְךָ֣ בְשָׂרִ֑י",
    "<br>",
    "בְּאֶֽרֶץ־צִיָּ֖ה וְעָיֵ֣ף &nbsp;&nbsp; בְּלִי־מָֽיִם׃",
    "<br>",
    "<a name=\"3\"> </a>",
    "<b>ג</b>",
    " כֵּ֭ן בַּקֹּ֣דֶשׁ חֲזִיתִ֑ךָ &nbsp;&nbsp; לִרְא֥וֹת עֻ֝זְּךָ֗ וּכְבוֹדֶֽךָ׃",
    "<br>",
    "<a name=\"4\"> </a>",
    "<b>ד</b>",
    " כִּי־ט֣וֹב חַ֭סְדְּךָ מֵֽחַיִּ֗ים &nbsp;&nbsp; שְׂפָתַ֥י יְשַׁבְּחֽוּנְךָ׃",
    "<br>",
    "<a name=\"5\"> </a>",
    "<b>ה</b>",
    " כֵּ֣ן אֲבָֽרֶכְךָ֣ בְחַיָּ֑י &nbsp;&nbsp; בְּ֝שִׁמְךָ֗ אֶשָּׂ֥א כַפָּֽי׃",
    "<br>",
    "<a name=\"6\"> </a>",
    "<b>ו</b>",
    " כְּמ֤וֹ חֵ֣לֶב וָ֭דֶשֶׁן תִּשְׂבַּ֣ע נַפְשִׁ֑י &nbsp;&nbsp; וְשִׂפְתֵ֥י רְ֝נָנ֗וֹת יְהַלֶּל־פִּֽי׃",
    "<br>",
    "<a name=\"7\"> </a>",
    "<b>ז</b>",
    " אִם־זְכַרְתִּ֥יךָ עַל־יְצוּעָ֑י &nbsp;&nbsp; בְּ֝אַשְׁמֻר֗וֹת אֶהְגֶּה־בָּֽךְ׃",
    "<br>",
    "<a name=\"8\"> </a>",
    "<b>ח</b>",
    " כִּֽי־הָיִ֣יתָ עֶזְרָ֣תָה לִּ֑י &nbsp;&nbsp; וּבְצֵ֖ל כְּנָפֶ֣יךָ אֲרַנֵּֽן׃",
    "<br>",
    "<a name=\"9\"> </a>",
    "<b>ט</b>",
    " דָּֽבְקָ֣ה נַפְשִׁ֣י אַֽחֲרֶ֑יךָ &nbsp;&nbsp; בִּ֝֗י תָּֽמְכָ֥ה יְמִינֶֽךָ׃",
    "<br>",
    "<a name=\"10\"> </a>",
    "<b>י</b>",
    " וְהֵ֗מָּה לְ֭שׁוֹאָה יְבַקְשׁ֣וּ נַפְשִׁ֑י &nbsp;&nbsp; יָ֝בֹ֗אוּ בְּֽתַחְתִּיּ֥וֹת הָאָֽרֶץ׃",
    "<br>",
    "<a name=\"11\"> </a>",
    "<b>יא</b>",
    " יַגִּירֻ֥הוּ עַל־יְדֵי־חָ֑רֶב &nbsp;&nbsp; מְנָ֖ת שֻֽׁעָלִ֣ים יִֽהְיֽוּ׃",
    "<br>",
    "<a name=\"12\"> </a>",
    "<b>יב</b>",
    " וְהַמֶּלֶךְ֮ &nbsp;&nbsp; יִשְׂמַ֪ח בֵּֽאלֹ֫הִ֥ים",
    "<br>",
    "יִ֭תְהַלֵּל כָּל־הַנִּשְׁבָּ֣ע בּ֑וֹ &nbsp;&nbsp; כִּ֥י יִ֝סָּכֵ֗ר פִּ֣י דֽוֹבְרֵי־שָֽׁקֶר׃"
  ],
  "lines": [
    {
      "verse": "א",
      "text": "מִזְמ֥וֹר לְדָוִ֑ד בִּֽ֝הְיוֹת֗וֹ בְּמִדְבַּ֥ר יְהוּדָֽה"
    },
    {
      "verse": "ב",
      "text": "אֱלֹהִ֤ים ׀ אֵלִ֥י אַתָּ֗ה אֲֽשַׁ֫חֲרֶ֥ךָּ צָֽמְאָ֬ה לְךָ֨ ׀ נַפְשִׁ֗י כָּמַ֣הּ לְךָ֣ בְשָׂרִ֑י בְּאֶֽרֶץ־צִיָּ֖ה וְעָיֵ֣ף בְּלִי־מָֽיִם"
    },
    {
      "verse": "ג",
      "text": "כֵּ֭ן בַּקֹּ֣דֶשׁ חֲזִיתִ֑ךָ לִרְא֥וֹת עֻ֝זְּךָ֗ וּכְבוֹדֶֽךָ"
    },
    {
      "verse": "ד",
      "text": "כִּי־ט֣וֹב חַ֭סְדְּךָ מֵֽחַיִּ֗ים שְׂפָתַ֥י יְשַׁבְּחֽוּנְךָ"
    },
    {
      "verse": "ה",
      "text": "כֵּ֣ן אֲבָֽרֶכְךָ֣ בְחַיָּ֑י בְּ֝שִׁמְךָ֗ אֶשָּׂ֥א כַפָּֽי"
    },
    {
      "verse": "ו",
      "text": "כְּמ֤וֹ חֵ֣לֶב וָ֭דֶשֶׁן תִּשְׂבַּ֣ע נַפְשִׁ֑י וְשִׂפְתֵ֥י רְ֝נָנ֗וֹת יְהַלֶּל־פִּֽי"
    },
    {
      "verse": "ז",
      "text": "אִם־זְכַרְתִּ֥יךָ עַל־יְצוּעָ֑י בְּ֝אַשְׁמֻר֗וֹת אֶהְגֶּה־בָּֽךְ"
    },
    {
      "verse": "ח",
      "text": "כִּֽי־הָיִ֣יתָ עֶזְרָ֣תָה לִּ֑י וּבְצֵ֖ל כְּנָפֶ֣יךָ אֲרַנֵּֽן"
    },
    {
      "verse": "ט",
      "text": "דָּֽבְקָ֣ה נַפְשִׁ֣י אַֽחֲרֶ֑יךָ בִּ֝֗י תָּֽמְכָ֥ה יְמִינֶֽךָ"
    },
    {
      "verse": "י",
      "text": "וְהֵ֗מָּה לְ֭שׁוֹאָה יְבַקְשׁ֣וּ נַפְשִׁ֑י יָ֝בֹ֗אוּ בְּֽתַחְתִּיּ֥וֹת הָאָֽרֶץ"
    },
    {
      "verse": "יא",
      "text": "יַגִּירֻ֥הוּ עַל־יְדֵי־חָ֑רֶב מְנָ֖ת שֻֽׁעָלִ֣ים יִֽהְיֽוּ"
    },
    {
      "verse": "יב",
      "text": "וְהַמֶּלֶךְ֮ יִשְׂמַ֪ח בֵּֽאלֹ֫הִ֥ים יִ֭תְהַלֵּל כָּל־הַנִּשְׁבָּ֣ע בּ֑וֹ כִּ֥י יִ֝סָּכֵ֗ר פִּ֣י דֽוֹבְרֵי־שָֽׁקֶר"
    }
  ],
  "perk": "סג"
}