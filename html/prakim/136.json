{
  "header": "<h1>תהילים פרק קו</h1>",
  "verses": [
    "<b>א</b>",
    " הַ֥לְלוּ יָ֨הּ&nbsp;׀",
    "<br>",
    "הוֹד֣וּ לַֽיהוָ֣ה כִּי־ט֑וֹב &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"2\"> </a>",
    "<b>ב</b>",
    " מִ֗י יְ֭מַלֵּל גְּבוּר֣וֹת יְהוָ֑ה &nbsp;&nbsp; יַ֝שְׁמִ֗יעַ כָּל־תְּהִלָּתֽוֹ׃",
    "<br>",
    "<a name=\"3\"> </a>",
    "<b>ג</b>",
    " אַ֭שְׁרֵי שֹֽׁמְרֵ֣י מִשְׁפָּ֑ט &nbsp;&nbsp; עֹשֵׂ֖ה צְדָקָ֣ה בְכָל־עֵֽת׃",
    "<br>",
    "<a name=\"4\"> </a>",
    "<b>ד</b>",
    " זָכְרֵ֣נִי יְ֭הוָה בִּרְצ֣וֹן עַמֶּ֑ךָ &nbsp;&nbsp; פָּ֝קְדֵ֗נִי בִּישֽׁוּעָתֶֽךָ׃",
    "<br>",
    "<a name=\"5\"> </a>",
    "<b>ה</b>",
    " לִרְא֤וֹת&nbsp;׀ בְּט֘וֹבַ֤ת בְּחִירֶ֗יךָ &nbsp;&nbsp; לִ֭שְׂמֹחַ בְּשִׂמְחַ֣ת גּוֹיֶ֑ךָ",
    "<br>",
    "לְ֝הִתְהַלֵּ֗ל &nbsp;&nbsp; עִם־נַֽחֲלָתֶֽךָ׃",
    "<br>",
    "<a name=\"6\"> </a>",
    "<b>ו</b>",
    " חָטָ֥אנוּ עִם־אֲבוֹתֵ֗ינוּ &nbsp;&nbsp; הֶֽעֱוִ֥ינוּ הִרְשָֽׁעְנוּ׃",
    "<br>",
    "<a name=\"7\"> </a>",
    "<b>ז</b>",
    " אֲב֘וֹתֵ֤ינוּ בְמִצְרַ֨יִם&nbsp;׀ &nbsp;&nbsp; לֹֽא־הִשְׂכִּ֬ילוּ נִפְלְאוֹתֶ֗יךָ ",
    "<br>",
    "לֹ֣א זָֽ֭כְרוּ &nbsp;&nbsp; אֶת־רֹ֣ב חֲסָדֶ֑יךָ",
    "<br>",
    "וַיַּמְר֖וּ עַל־יָ֣ם &nbsp;&nbsp; בְּיַם־סֽוּף׃",
    "<br>",
    "<a name=\"8\"> </a>",
    "<b>ח</b>",
    " וַֽ֭יּוֹשִׁיעֵם לְמַ֣עַן שְׁמ֑וֹ &nbsp;&nbsp; לְ֝הוֹדִ֗יעַ אֶת־גְּבֽוּרָתֽוֹ׃",
    "<br>",
    "<a name=\"9\"> </a>",
    "<b>ט</b>",
    " וַיִּגְעַ֣ר בְּיַם־ס֭וּף וַֽיֶּחֱרָ֑ב &nbsp;&nbsp; וַיּֽוֹלִיכֵ֥ם בַּ֝תְּהֹמ֗וֹת כַּמִּדְבָּֽר׃",
    "<br>",
    "<a name=\"10\"> </a>",
    "<b>י</b>",
    " וַֽ֭יּוֹשִׁיעֵם מִיַּ֣ד שׂוֹנֵ֑א &nbsp;&nbsp; וַ֝יִּגְאָלֵ֗ם מִיַּ֥ד אוֹיֵֽב׃",
    "<br>",
    "<a name=\"11\"> </a>",
    "<b>יא</b>",
    " וַיְכַסּוּ־מַ֥יִם צָֽרֵיהֶ֑ם &nbsp;&nbsp; אֶחָ֥ד מֵ֝הֶ֗ם לֹ֣א נוֹתָֽר׃",
    "<br>",
    "<a name=\"12\"> </a>",
    "<b>יב</b>",
    " וַיַּֽאֲמִ֥ינוּ בִדְבָרָ֑יו &nbsp;&nbsp; יָ֝שִׁ֗ירוּ תְּהִלָּתֽוֹ׃",
    "<br>",
    "<a name=\"13\"> </a>",
    "<b>יג</b>",
    " מִֽ֭הֲרוּ שָֽׁכְח֣וּ מַֽעֲשָׂ֑יו &nbsp;&nbsp; לֹֽא־חִ֝כּ֗וּ לַֽעֲצָתֽוֹ׃",
    "<br>",
    "<a name=\"14\"> </a>",
    "<b>יד</b>",
    " וַיִּתְאַוּ֣וּ תַֽ֭אֲוָה בַּמִּדְבָּ֑ר &nbsp;&nbsp; וַיְנַסּוּ־אֵ֝֗ל בִּֽישִׁימֽוֹן׃",
    "<br>",
    "<a name=\"15\"> </a>",
    "<b>טו</b>",
    " וַיִּתֵּ֣ן לָ֭הֶם שֶֽׁאֱלָתָ֑ם &nbsp;&nbsp; וַיְשַׁלַּ֖ח רָז֣וֹן בְּנַפְשָֽׁם׃",
    "<br>",
    "<a name=\"16\"> </a>",
    "<b>טז</b>",
    " וַיְקַנְא֣וּ לְ֭מֹשֶׁה בַּֽמַּחֲנֶ֑ה &nbsp;&nbsp; לְ֝אַֽהֲרֹ֗ן קְד֣וֹשׁ יְהוָֽה׃",
    "<br>",
    "<a name=\"17\"> </a>",
    "<b>יז</b>",
    " תִּפְתַּח־אֶ֭רֶץ וַתִּבְלַ֣ע דָּתָ֑ן &nbsp;&nbsp; וַ֝תְּכַ֗ס עַל־עֲדַ֥ת אֲבִירָֽם׃",
    "<br>",
    "<a name=\"18\"> </a>",
    "<b>יח</b>",
    " וַתִּבְעַר־אֵ֥שׁ בַּֽעֲדָתָ֑ם &nbsp;&nbsp; לֶֽ֝הָבָ֗ה תְּלַהֵ֥ט רְשָׁעִֽים׃",
    "<br>",
    "<a name=\"19\"> </a>",
    "<b>יט</b>",
    " יַֽעֲשׂוּ־עֵ֥גֶל בְּחֹרֵ֑ב &nbsp;&nbsp; וַ֝יִּשְׁתַּֽחֲו֗וּ לְמַסֵּכָֽה׃",
    "<br>",
    "<a name=\"20\"> </a>",
    "<b>כ</b>",
    " וַיָּמִ֥ירוּ אֶת־כְּבוֹדָ֑ם &nbsp;&nbsp; בְּתַבְנִ֥ית שׁ֝֗וֹר אֹכֵ֥ל עֵֽשֶׂב׃",
    "<br>",
    "<a name=\"21\"> </a>",
    "<b>כא</b>",
    " שָֽׁ֭כְחוּ אֵ֣ל מֽוֹשִׁיעָ֑ם &nbsp;&nbsp; עֹשֶׂ֖ה גְדֹל֣וֹת בְּמִצְרָֽיִם׃",
    "<br>",
    "<a name=\"22\"> </a>",
    "<b>כב</b>",
    " נִ֭פְלָאוֹת בְּאֶ֣רֶץ חָ֑ם &nbsp;&nbsp; נֽ֝וֹרָא֗וֹת עַל־יַם־סֽוּף׃",
    "<br>",
    "<a name=\"23\"> </a>",
    "<b>כג</b>",
    " וַיֹּ֗אמֶר &nbsp;&nbsp; לְֽהַשְׁמִ֫ידָ֥ם",
    "<br>",
    "לוּלֵ֡י מֹ֘שֶׁ֤ה בְחִיר֗וֹ &nbsp;&nbsp; עָמַ֣ד בַּפֶּ֣רֶץ לְפָנָ֑יו",
    "<br>",
    "לְהָשִׁ֥יב חֲ֝מָת֗וֹ &nbsp;&nbsp; מֵֽהַשְׁחִֽית׃",
    "<br>",
    "<a name=\"24\"> </a>",
    "<b>כד</b>",
    " וַֽ֭יִּמְאֲסוּ בְּאֶ֣רֶץ חֶמְדָּ֑ה &nbsp;&nbsp; לֹֽא־הֶ֝אֱמִ֗ינוּ לִדְבָרֽוֹ׃",
    "<br>",
    "<a name=\"25\"> </a>",
    "<b>כה</b>",
    " וַיֵּרָֽגְנ֥וּ בְאָֽהֳלֵיהֶ֑ם &nbsp;&nbsp; לֹ֥א שָֽׁ֝מְע֗וּ בְּק֣וֹל יְהוָֽה׃",
    "<br>",
    "<a name=\"26\"> </a>",
    "<b>כו</b>",
    " וַיִּשָּׂ֣א יָד֣וֹ לָהֶ֑ם &nbsp;&nbsp; לְהַפִּ֥יל א֝וֹתָ֗ם בַּמִּדְבָּֽר׃",
    "<br>",
    "<a name=\"27\"> </a>",
    "<b>כז</b>",
    " וּלְהַפִּ֣יל זַ֭רְעָם בַּגּוֹיִ֑ם &nbsp;&nbsp; וּ֝לְזָֽרוֹתָ֗ם בָּֽאֲרָצֽוֹת׃",
    "<br>",
    "<a name=\"28\"> </a>",
    "<b>כח</b>",
    " וַ֭יִּצָּ֣מְדוּ לְבַ֣עַל פְּע֑וֹר &nbsp;&nbsp; וַ֝יֹּֽאכְל֗וּ זִבְחֵ֥י מֵתִֽים׃",
    "<br>",
    "<a name=\"29\"> </a>",
    "<b>כט</b>",
    " וַ֭יַּכְעִיסוּ בְּמַ֥עַלְלֵיהֶ֑ם &nbsp;&nbsp; וַתִּפְרָץ־בָּ֝֗ם מַגֵּפָֽה׃",
    "<br>",
    "<a name=\"30\"> </a>",
    "<b>ל</b>",
    " וַיַּֽעֲמֹ֣ד פִּֽ֭ינְחָס וַיְפַלֵּ֑ל &nbsp;&nbsp; וַ֝תֵּֽעָצַ֗ר הַמַּגֵּפָֽה׃",
    "<br>",
    "<a name=\"31\"> </a>",
    "<b>לא</b>",
    " וַתֵּחָ֣שֶׁב ל֭וֹ לִצְדָקָ֑ה &nbsp;&nbsp; לְדֹ֥ר וָ֝דֹ֗ר עַד־עוֹלָֽם׃",
    "<br>",
    "<a name=\"32\"> </a>",
    "<b>לב</b>",
    " וַ֭יַּקְצִיפוּ עַל־מֵ֥י מְרִיבָ֑ה &nbsp;&nbsp; וַיֵּ֥רַע לְ֝מֹשֶׁ֗ה בַּֽעֲבוּרָֽם׃",
    "<br>",
    "<a name=\"33\"> </a>",
    "<b>לג</b>",
    " כִּֽי־הִמְר֥וּ אֶת־רוּח֑וֹ &nbsp;&nbsp; וַ֝יְבַטֵּ֗א בִּשְׂפָתָֽיו׃",
    "<br>",
    "<a name=\"34\"> </a>",
    "<b>לד</b>",
    " לֹֽא־הִ֭שְׁמִידוּ אֶת־הָֽעַמִּ֑ים &nbsp;&nbsp; אֲשֶׁ֤ר אָמַ֖ר יְהוָ֣ה לָהֶֽם׃",
    "<br>",
    "<a name=\"35\"> </a>",
    "<b>לה</b>",
    " וַיִּתְעָֽרְב֥וּ בַגּוֹיִ֑ם &nbsp;&nbsp; וַֽ֝יִּלְמְד֗וּ מַֽעֲשֵׂיהֶֽם׃",
    "<br>",
    "<a name=\"36\"> </a>",
    "<b>לו</b>",
    " וַיַּֽעַבְד֥וּ אֶת־עֲצַבֵּיהֶ֑ם &nbsp;&nbsp; וַיִּֽהְי֖וּ לָהֶ֣ם לְמוֹקֵֽשׁ׃",
    "<br>",
    "<a name=\"37\"> </a>",
    "<b>לז</b>",
    " וַיִּזְבְּח֣וּ אֶת־בְּ֭נֵיהֶם וְאֶת־בְּנֽוֹתֵיהֶ֗ם &nbsp;&nbsp; לַשֵּׁדִֽים׃",
    "<br>",
    "<a name=\"38\"> </a>",
    "<b>לח</b>",
    " וַיִּ֥שְׁפְּכ֨וּ דָ֪ם נָקִ֡י דַּם־בְּנֵ֘יהֶ֤ם וּֽבְנוֹתֵיהֶ֗ם &nbsp;&nbsp; אֲשֶׁ֣ר זִ֭בְּחוּ לַֽעֲצַבֵּ֣י כְנָ֑עַן",
    "<br>",
    "וַתֶּֽחֱנַ֥ף הָ֝אָ֗רֶץ &nbsp;&nbsp; בַּדָּמִֽים׃",
    "<br>",
    "<a name=\"39\"> </a>",
    "<b>לט</b>",
    " וַיִּטְמְא֥וּ בְמַֽעֲשֵׂיהֶ֑ם &nbsp;&nbsp; וַ֝יִּזְנ֗וּ בְּמַ֥עַלְלֵיהֶֽם׃",
    "<br>",
    "<a name=\"40\"> </a>",
    "<b>מ</b>",
    " וַיִּֽחַר־אַ֣ף יְהוָ֣ה בְּעַמּ֑וֹ &nbsp;&nbsp; וַ֝יְתָעֵ֗ב אֶת־נַֽחֲלָתֽוֹ׃",
    "<br>",
    "<a name=\"41\"> </a>",
    "<b>מא</b>",
    " וַיִּתְּנֵ֥ם בְּיַד־גּוֹיִ֑ם &nbsp;&nbsp; וַֽיִּמְשְׁל֥וּ בָ֝הֶ֗ם שֹֽׂנְאֵיהֶֽם׃",
    "<br>",
    "<a name=\"42\"> </a>",
    "<b>מב</b>",
    " וַיִּלְחָצ֥וּם אֽוֹיְבֵיהֶ֑ם &nbsp;&nbsp; וַ֝יִּכָּֽנְע֗וּ תַּ֣חַת יָדָֽם׃",
    "<br>",
    "<a name=\"43\"> </a>",
    "<b>מג</b>",
    " פְּעָמִ֥ים רַבּ֗וֹת &nbsp;&nbsp; יַצִּ֫ילֵ֥ם",
    "<br>",
    "וְ֭הֵמָּה יַמְר֣וּ בַֽעֲצָתָ֑ם &nbsp;&nbsp; וַ֝יָּמֹ֗כּוּ בַּֽעֲוֺנָֽם׃",
    "<br>",
    "<a name=\"44\"> </a>",
    "<b>מד</b>",
    " וַ֭יַּרְא בַּצַּ֣ר לָהֶ֑ם &nbsp;&nbsp; בְּ֝שָׁמְע֗וֹ אֶת־רִנָּתָֽם׃",
    "<br>",
    "<a name=\"45\"> </a>",
    "<b>מה</b>",
    " וַיִּזְכֹּ֣ר לָהֶ֣ם בְּרִית֑וֹ &nbsp;&nbsp; וַ֝יִּנָּחֵ֗ם כְּרֹ֣ב חֲסָדָֽו׃",
    "<br>",
    "<a name=\"46\"> </a>",
    "<b>מו</b>",
    " וַיִּתֵּ֣ן אוֹתָ֣ם לְרַֽחֲמִ֑ים &nbsp;&nbsp; לִ֝פְנֵ֗י כָּל־שֽׁוֹבֵיהֶֽם׃",
    "<br>",
    "<a name=\"47\"> </a>",
    "<b>מז</b>",
    " הֽוֹשִׁיעֵ֨נוּ&nbsp;׀ יְה֘וָ֤ה אֱלֹהֵ֗ינוּ &nbsp;&nbsp; וְקַבְּצֵנוּ֮ מִֽן־הַגּ֫וֹיִ֥ם",
    "<br>",
    "לְ֭הֹדוֹת לְשֵׁ֣ם קָדְשֶׁ֑ךָ &nbsp;&nbsp; לְ֝הִשְׁתַּבֵּ֗חַ בִּתְהִלָּתֶֽךָ׃",
    "<br>",
    "<a name=\"48\"> </a>",
    "<b>מח</b>",
    " בָּ֤רֽוּךְ יְהוָ֨ה אֱלֹהֵ֪י יִשְׂרָאֵ֡ל &nbsp;&nbsp; מִן־הָ֤עוֹלָ֨ם&nbsp;׀ וְעַ֬ד הָֽעוֹלָ֗ם ",
    "<br>",
    "וְאָמַ֖ר כָּל־הָעָ֥ם &nbsp;&nbsp; אָמֵ֗ן",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "הַ֥לְלוּ יָ֨הּ ׀ הוֹד֣וּ לַֽיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ"
    },
    {
      "verse": "ב",
      "text": "מִ֗י יְ֭מַלֵּל גְּבוּר֣וֹת יְהוָ֑ה יַ֝שְׁמִ֗יעַ כָּל־תְּהִלָּתֽוֹ"
    },
    {
      "verse": "ג",
      "text": "אַ֭שְׁרֵי שֹֽׁמְרֵ֣י מִשְׁפָּ֑ט עֹשֵׂ֖ה צְדָקָ֣ה בְכָל־עֵֽת"
    },
    {
      "verse": "ד",
      "text": "זָכְרֵ֣נִי יְ֭הוָה בִּרְצ֣וֹן עַמֶּ֑ךָ פָּ֝קְדֵ֗נִי בִּישֽׁוּעָתֶֽךָ"
    },
    {
      "verse": "ה",
      "text": "לִרְא֤וֹת ׀ בְּט֘וֹבַ֤ת בְּחִירֶ֗יךָ לִ֭שְׂמֹחַ בְּשִׂמְחַ֣ת גּוֹיֶ֑ךָ לְ֝הִתְהַלֵּ֗ל עִם־נַֽחֲלָתֶֽךָ"
    },
    {
      "verse": "ו",
      "text": "חָטָ֥אנוּ עִם־אֲבוֹתֵ֗ינוּ הֶֽעֱוִ֥ינוּ הִרְשָֽׁעְנוּ"
    },
    {
      "verse": "ז",
      "text": "אֲב֘וֹתֵ֤ינוּ בְמִצְרַ֨יִם ׀ לֹֽא־הִשְׂכִּ֬ילוּ נִפְלְאוֹתֶ֗יךָ לֹ֣א זָֽ֭כְרוּ אֶת־רֹ֣ב חֲסָדֶ֑יךָ וַיַּמְר֖וּ עַל־יָ֣ם בְּיַם־סֽוּף"
    },
    {
      "verse": "ח",
      "text": "וַֽ֭יּוֹשִׁיעֵם לְמַ֣עַן שְׁמ֑וֹ לְ֝הוֹדִ֗יעַ אֶת־גְּבֽוּרָתֽוֹ"
    },
    {
      "verse": "ט",
      "text": "וַיִּגְעַ֣ר בְּיַם־ס֭וּף וַֽיֶּחֱרָ֑ב וַיּֽוֹלִיכֵ֥ם בַּ֝תְּהֹמ֗וֹת כַּמִּדְבָּֽר"
    },
    {
      "verse": "י",
      "text": "וַֽ֭יּוֹשִׁיעֵם מִיַּ֣ד שׂוֹנֵ֑א וַ֝יִּגְאָלֵ֗ם מִיַּ֥ד אוֹיֵֽב"
    },
    {
      "verse": "יא",
      "text": "וַיְכַסּוּ־מַ֥יִם צָֽרֵיהֶ֑ם אֶחָ֥ד מֵ֝הֶ֗ם לֹ֣א נוֹתָֽר"
    },
    {
      "verse": "יב",
      "text": "וַיַּֽאֲמִ֥ינוּ בִדְבָרָ֑יו יָ֝שִׁ֗ירוּ תְּהִלָּתֽוֹ"
    },
    {
      "verse": "יג",
      "text": "מִֽ֭הֲרוּ שָֽׁכְח֣וּ מַֽעֲשָׂ֑יו לֹֽא־חִ֝כּ֗וּ לַֽעֲצָתֽוֹ"
    },
    {
      "verse": "יד",
      "text": "וַיִּתְאַוּ֣וּ תַֽ֭אֲוָה בַּמִּדְבָּ֑ר וַיְנַסּוּ־אֵ֝֗ל בִּֽישִׁימֽוֹן"
    },
    {
      "verse": "טו",
      "text": "וַיִּתֵּ֣ן לָ֭הֶם שֶֽׁאֱלָתָ֑ם וַיְשַׁלַּ֖ח רָז֣וֹן בְּנַפְשָֽׁם"
    },
    {
      "verse": "טז",
      "text": "וַיְקַנְא֣וּ לְ֭מֹשֶׁה בַּֽמַּחֲנֶ֑ה לְ֝אַֽהֲרֹ֗ן קְד֣וֹשׁ יְהוָֽה"
    },
    {
      "verse": "יז",
      "text": "תִּפְתַּח־אֶ֭רֶץ וַתִּבְלַ֣ע דָּתָ֑ן וַ֝תְּכַ֗ס עַל־עֲדַ֥ת אֲבִירָֽם"
    },
    {
      "verse": "יח",
      "text": "וַתִּבְעַר־אֵ֥שׁ בַּֽעֲדָתָ֑ם לֶֽ֝הָבָ֗ה תְּלַהֵ֥ט רְשָׁעִֽים"
    },
    {
      "verse": "יט",
      "text": "יַֽעֲשׂוּ־עֵ֥גֶל בְּחֹרֵ֑ב וַ֝יִּשְׁתַּֽחֲו֗וּ לְמַסֵּכָֽה"
    },
    {
      "verse": "כ",
      "text": "וַיָּמִ֥ירוּ אֶת־כְּבוֹדָ֑ם בְּתַבְנִ֥ית שׁ֝֗וֹר אֹכֵ֥ל עֵֽשֶׂב"
    },
    {
      "verse": "כא",
      "text": "שָֽׁ֭כְחוּ אֵ֣ל מֽוֹשִׁיעָ֑ם עֹשֶׂ֖ה גְדֹל֣וֹת בְּמִצְרָֽיִם"
    },
    {
      "verse": "כב",
      "text": "נִ֭פְלָאוֹת בְּאֶ֣רֶץ חָ֑ם נֽ֝וֹרָא֗וֹת עַל־יַם־סֽוּף"
    },
    {
      "verse": "כג",
      "text": "וַיֹּ֗אמֶר לְֽהַשְׁמִ֫ידָ֥ם לוּלֵ֡י מֹ֘שֶׁ֤ה בְחִיר֗וֹ עָמַ֣ד בַּפֶּ֣רֶץ לְפָנָ֑יו לְהָשִׁ֥יב חֲ֝מָת֗וֹ מֵֽהַשְׁחִֽית"
    },
    {
      "verse": "כד",
      "text": "וַֽ֭יִּמְאֲסוּ בְּאֶ֣רֶץ חֶמְדָּ֑ה לֹֽא־הֶ֝אֱמִ֗ינוּ לִדְבָרֽוֹ"
    },
    {
      "verse": "כה",
      "text": "וַיֵּרָֽגְנ֥וּ בְאָֽהֳלֵיהֶ֑ם לֹ֥א שָֽׁ֝מְע֗וּ בְּק֣וֹל יְהוָֽה"
    },
    {
      "verse": "כו",
      "text": "וַיִּשָּׂ֣א יָד֣וֹ לָהֶ֑ם לְהַפִּ֥יל א֝וֹתָ֗ם בַּמִּדְבָּֽר"
    },
    {
      "verse": "כז",
      "text": "וּלְהַפִּ֣יל זַ֭רְעָם בַּגּוֹיִ֑ם וּ֝לְזָֽרוֹתָ֗ם בָּֽאֲרָצֽוֹת"
    },
    {
      "verse": "כח",
      "text": "וַ֭יִּצָּ֣מְדוּ לְבַ֣עַל פְּע֑וֹר וַ֝יֹּֽאכְל֗וּ זִבְחֵ֥י מֵתִֽים"
    },
    {
      "verse": "כט",
      "text": "וַ֭יַּכְעִיסוּ בְּמַ֥עַלְלֵיהֶ֑ם וַתִּפְרָץ־בָּ֝֗ם מַגֵּפָֽה"
    },
    {
      "verse": "ל",
      "text": "וַיַּֽעֲמֹ֣ד פִּֽ֭ינְחָס וַיְפַלֵּ֑ל וַ֝תֵּֽעָצַ֗ר הַמַּגֵּפָֽה"
    },
    {
      "verse": "לא",
      "text": "וַתֵּחָ֣שֶׁב ל֭וֹ לִצְדָקָ֑ה לְדֹ֥ר וָ֝דֹ֗ר עַד־עוֹלָֽם"
    },
    {
      "verse": "לב",
      "text": "וַ֭יַּקְצִיפוּ עַל־מֵ֥י מְרִיבָ֑ה וַיֵּ֥רַע לְ֝מֹשֶׁ֗ה בַּֽעֲבוּרָֽם"
    },
    {
      "verse": "לג",
      "text": "כִּֽי־הִמְר֥וּ אֶת־רוּח֑וֹ וַ֝יְבַטֵּ֗א בִּשְׂפָתָֽיו"
    },
    {
      "verse": "לד",
      "text": "לֹֽא־הִ֭שְׁמִידוּ אֶת־הָֽעַמִּ֑ים אֲשֶׁ֤ר אָמַ֖ר יְהוָ֣ה לָהֶֽם"
    },
    {
      "verse": "לה",
      "text": "וַיִּתְעָֽרְב֥וּ בַגּוֹיִ֑ם וַֽ֝יִּלְמְד֗וּ מַֽעֲשֵׂיהֶֽם"
    },
    {
      "verse": "לו",
      "text": "וַיַּֽעַבְד֥וּ אֶת־עֲצַבֵּיהֶ֑ם וַיִּֽהְי֖וּ לָהֶ֣ם לְמוֹקֵֽשׁ"
    },
    {
      "verse": "לז",
      "text": "וַיִּזְבְּח֣וּ אֶת־בְּ֭נֵיהֶם וְאֶת־בְּנֽוֹתֵיהֶ֗ם לַשֵּׁדִֽים"
    },
    {
      "verse": "לח",
      "text": "וַיִּ֥שְׁפְּכ֨וּ דָ֪ם נָקִ֡י דַּם־בְּנֵ֘יהֶ֤ם וּֽבְנוֹתֵיהֶ֗ם אֲשֶׁ֣ר זִ֭בְּחוּ לַֽעֲצַבֵּ֣י כְנָ֑עַן וַתֶּֽחֱנַ֥ף הָ֝אָ֗רֶץ בַּדָּמִֽים"
    },
    {
      "verse": "לט",
      "text": "וַיִּטְמְא֥וּ בְמַֽעֲשֵׂיהֶ֑ם וַ֝יִּזְנ֗וּ בְּמַ֥עַלְלֵיהֶֽם"
    },
    {
      "verse": "מ",
      "text": "וַיִּֽחַר־אַ֣ף יְהוָ֣ה בְּעַמּ֑וֹ וַ֝יְתָעֵ֗ב אֶת־נַֽחֲלָתֽוֹ"
    },
    {
      "verse": "מא",
      "text": "וַיִּתְּנֵ֥ם בְּיַד־גּוֹיִ֑ם וַֽיִּמְשְׁל֥וּ בָ֝הֶ֗ם שֹֽׂנְאֵיהֶֽם"
    },
    {
      "verse": "מב",
      "text": "וַיִּלְחָצ֥וּם אֽוֹיְבֵיהֶ֑ם וַ֝יִּכָּֽנְע֗וּ תַּ֣חַת יָדָֽם"
    },
    {
      "verse": "מג",
      "text": "פְּעָמִ֥ים רַבּ֗וֹת יַצִּ֫ילֵ֥ם וְ֭הֵמָּה יַמְר֣וּ בַֽעֲצָתָ֑ם וַ֝יָּמֹ֗כּוּ בַּֽעֲוֺנָֽם"
    },
    {
      "verse": "מד",
      "text": "וַ֭יַּרְא בַּצַּ֣ר לָהֶ֑ם בְּ֝שָׁמְע֗וֹ אֶת־רִנָּתָֽם"
    },
    {
      "verse": "מה",
      "text": "וַיִּזְכֹּ֣ר לָהֶ֣ם בְּרִית֑וֹ וַ֝יִּנָּחֵ֗ם כְּרֹ֣ב חֲסָדָֽו"
    },
    {
      "verse": "מו",
      "text": "וַיִּתֵּ֣ן אוֹתָ֣ם לְרַֽחֲמִ֑ים לִ֝פְנֵ֗י כָּל־שֽׁוֹבֵיהֶֽם"
    },
    {
      "verse": "מז",
      "text": "הֽוֹשִׁיעֵ֨נוּ ׀ יְה֘וָ֤ה אֱלֹהֵ֗ינוּ וְקַבְּצֵנוּ֮ מִֽן־הַגּ֫וֹיִ֥ם לְ֭הֹדוֹת לְשֵׁ֣ם קָדְשֶׁ֑ךָ לְ֝הִשְׁתַּבֵּ֗חַ בִּתְהִלָּתֶֽךָ"
    },
    {
      "verse": "מח",
      "text": "בָּ֤רֽוּךְ יְהוָ֨ה אֱלֹהֵ֪י יִשְׂרָאֵ֡ל מִן־הָ֤עוֹלָ֨ם ׀ וְעַ֬ד הָֽעוֹלָ֗ם וְאָמַ֖ר כָּל־הָעָ֥ם אָמֵ֗ן הַֽלְלוּ־יָֽהּ"
    }
  ],
  "perk": "קו"
}