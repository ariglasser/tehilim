{
  "header": "<h1>תהילים פרק קלב</h1>",
  "verses": [
    "<b>א</b>",
    " שִׁ֗יר הַֽמַּ֫עֲל֥וֹת",
    "<br>",
    "זְכוֹר־יְהוָ֥ה לְדָוִ֑ד &nbsp;&nbsp; אֵ֝֗ת כָּל־עֻנּוֹתֽוֹ׃",
    "<br>",
    "<a name=\"2\"> </a>",
    "<b>ב</b>",
    " אֲשֶׁ֣ר נִ֭שְׁבַּע לַֽיהוָ֑ה &nbsp;&nbsp; נָ֝דַ֗ר לַֽאֲבִ֥יר יַֽעֲקֹֽב׃",
    "<br>",
    "<a name=\"3\"> </a>",
    "<b>ג</b>",
    " אִם־אָ֭בֹא בְּאֹ֣הֶל בֵּיתִ֑י &nbsp;&nbsp; אִם־אֶֽ֝עֱלֶ֗ה עַל־עֶ֥רֶשׂ יְצוּעָֽי׃",
    "<br>",
    "<a name=\"4\"> </a>",
    "<b>ד</b>",
    " אִם־אֶתֵּ֣ן שְׁנַ֣ת לְעֵינָ֑י &nbsp;&nbsp; לְֽעַפְעַפַּ֥י תְּנוּמָֽה׃",
    "<br>",
    "<a name=\"5\"> </a>",
    "<b>ה</b>",
    " עַד־אֶמְצָ֣א מָ֭קוֹם לַֽיהוָ֑ה &nbsp;&nbsp; מִ֝שְׁכָּנ֗וֹת לַֽאֲבִ֥יר יַֽעֲקֹֽב׃",
    "<br>",
    "<a name=\"6\"> </a>",
    "<b>ו</b>",
    " הִנֵּֽה־שְׁמַעֲנ֥וּהָ בְאֶפְרָ֑תָה &nbsp;&nbsp; מְ֝צָאנ֗וּהָ בִּשְׂדֵי־יָֽעַר׃",
    "<br>",
    "<a name=\"7\"> </a>",
    "<b>ז</b>",
    " נָב֥וֹאָה לְמִשְׁכְּנוֹתָ֑יו &nbsp;&nbsp; נִ֝שְׁתַּֽחֲוֶ֗ה לַֽהֲדֹ֥ם רַגְלָֽיו׃",
    "<br>",
    "<a name=\"8\"> </a>",
    "<b>ח</b>",
    " קוּמָ֣ה יְ֭הוָה לִמְנֽוּחָתֶ֑ךָ &nbsp;&nbsp; אַ֝תָּ֗ה וַֽאֲר֥וֹן עֻזֶּֽךָ׃",
    "<br>",
    "<a name=\"9\"> </a>",
    "<b>ט</b>",
    " כֹּֽהֲנֶ֥יךָ יִלְבְּשׁוּ־צֶ֑דֶק &nbsp;&nbsp; וַֽחֲסִידֶ֥יךָ יְרַנֵּֽנוּ׃",
    "<br>",
    "<a name=\"10\"> </a>",
    "<b>י</b>",
    " בַּֽ֭עֲבוּר דָּוִ֣ד עַבְדֶּ֑ךָ &nbsp;&nbsp; אַל־תָּ֝שֵׁ֗ב פְּנֵ֣י מְשִׁיחֶֽךָ׃",
    "<br>",
    "<a name=\"11\"> </a>",
    "<b>יא</b>",
    " נִשְׁבַּֽע־יְהוָ֨ה&nbsp;׀ לְדָוִ֡ד אֱמֶת֮ &nbsp;&nbsp; לֹֽא־יָשׁ֪וּב מִ֫מֶּ֥נָּה",
    "<br>",
    "מִפְּרִ֥י בִטְנְךָ֑ &nbsp;&nbsp; אָ֝שִׁ֗ית לְכִסֵּא־לָֽךְ׃",
    "<br>",
    "<a name=\"12\"> </a>",
    "<b>יב</b>",
    " אִֽם־יִשְׁמְר֬וּ בָנֶ֨יךָ&nbsp;׀ בְּרִיתִי֮ &nbsp;&nbsp; וְעֵֽדֹתִ֥י ז֗וֹ אֲלַ֫מְּדֵ֥ם",
    "<br>",
    "גַּם־בְּנֵיהֶ֥ם עֲדֵי־עַ֑ד &nbsp;&nbsp; יֵֽ֝שְׁב֗וּ לְכִסֵּא־לָֽךְ׃",
    "<br>",
    "<a name=\"13\"> </a>",
    "<b>יג</b>",
    " כִּֽי־בָחַ֣ר יְהוָ֣ה בְּצִיּ֑וֹן &nbsp;&nbsp; אִ֝וָּ֗הּ לְמוֹשָׁ֥ב לֽוֹ׃",
    "<br>",
    "<a name=\"14\"> </a>",
    "<b>יד</b>",
    " זֹאת־מְנֽוּחָתִ֥י עֲדֵי־עַ֑ד &nbsp;&nbsp; פֹּֽה־אֵ֝שֵׁ֗ב כִּ֣י אִוִּתִֽיהָ׃",
    "<br>",
    "<a name=\"15\"> </a>",
    "<b>טו</b>",
    " צֵ֭ידָהּ בָּרֵ֣ךְ אֲבָרֵ֑ךְ &nbsp;&nbsp; אֶ֝בְיוֹנֶ֗יהָ אַשְׂבִּ֥יעַֽ לָֽחֶם׃",
    "<br>",
    "<a name=\"16\"> </a>",
    "<b>טז</b>",
    " וְֽ֭כֹהֲנֶיהָ אַלְבִּ֣ישׁ יֶ֑שַׁע &nbsp;&nbsp; וַֽ֝חֲסִידֶ֗יהָ רַנֵּ֥ן יְרַנֵּֽנוּ׃",
    "<br>",
    "<a name=\"17\"> </a>",
    "<b>יז</b>",
    " שָׁ֤ם אַצְמִ֣יחַ קֶ֣רֶן לְדָוִ֑ד &nbsp;&nbsp; עָרַ֥כְתִּי נֵ֝֗ר לִמְשִׁיחִֽי׃",
    "<br>",
    "<a name=\"18\"> </a>",
    "<b>יח</b>",
    " אֽ֭וֹיְבָיו אַלְבִּ֣ישׁ בֹּ֑שֶׁת &nbsp;&nbsp; וְ֝עָלָ֗יו יָצִ֥יץ נִזְרֽוֹ׃"
  ],
  "lines": [
    {
      "verse": "א",
      "text": "שִׁ֗יר הַֽמַּ֫עֲל֥וֹת זְכוֹר־יְהוָ֥ה לְדָוִ֑ד אֵ֝֗ת כָּל־עֻנּוֹתֽוֹ"
    },
    {
      "verse": "ב",
      "text": "אֲשֶׁ֣ר נִ֭שְׁבַּע לַֽיהוָ֑ה נָ֝דַ֗ר לַֽאֲבִ֥יר יַֽעֲקֹֽב"
    },
    {
      "verse": "ג",
      "text": "אִם־אָ֭בֹא בְּאֹ֣הֶל בֵּיתִ֑י אִם־אֶֽ֝עֱלֶ֗ה עַל־עֶ֥רֶשׂ יְצוּעָֽי"
    },
    {
      "verse": "ד",
      "text": "אִם־אֶתֵּ֣ן שְׁנַ֣ת לְעֵינָ֑י לְֽעַפְעַפַּ֥י תְּנוּמָֽה"
    },
    {
      "verse": "ה",
      "text": "עַד־אֶמְצָ֣א מָ֭קוֹם לַֽיהוָ֑ה מִ֝שְׁכָּנ֗וֹת לַֽאֲבִ֥יר יַֽעֲקֹֽב"
    },
    {
      "verse": "ו",
      "text": "הִנֵּֽה־שְׁמַעֲנ֥וּהָ בְאֶפְרָ֑תָה מְ֝צָאנ֗וּהָ בִּשְׂדֵי־יָֽעַר"
    },
    {
      "verse": "ז",
      "text": "נָב֥וֹאָה לְמִשְׁכְּנוֹתָ֑יו נִ֝שְׁתַּֽחֲוֶ֗ה לַֽהֲדֹ֥ם רַגְלָֽיו"
    },
    {
      "verse": "ח",
      "text": "קוּמָ֣ה יְ֭הוָה לִמְנֽוּחָתֶ֑ךָ אַ֝תָּ֗ה וַֽאֲר֥וֹן עֻזֶּֽךָ"
    },
    {
      "verse": "ט",
      "text": "כֹּֽהֲנֶ֥יךָ יִלְבְּשׁוּ־צֶ֑דֶק וַֽחֲסִידֶ֥יךָ יְרַנֵּֽנוּ"
    },
    {
      "verse": "י",
      "text": "בַּֽ֭עֲבוּר דָּוִ֣ד עַבְדֶּ֑ךָ אַל־תָּ֝שֵׁ֗ב פְּנֵ֣י מְשִׁיחֶֽךָ"
    },
    {
      "verse": "יא",
      "text": "נִשְׁבַּֽע־יְהוָ֨ה ׀ לְדָוִ֡ד אֱמֶת֮ לֹֽא־יָשׁ֪וּב מִ֫מֶּ֥נָּה מִפְּרִ֥י בִטְנְךָ֑ אָ֝שִׁ֗ית לְכִסֵּא־לָֽךְ"
    },
    {
      "verse": "יב",
      "text": "אִֽם־יִשְׁמְר֬וּ בָנֶ֨יךָ ׀ בְּרִיתִי֮ וְעֵֽדֹתִ֥י ז֗וֹ אֲלַ֫מְּדֵ֥ם גַּם־בְּנֵיהֶ֥ם עֲדֵי־עַ֑ד יֵֽ֝שְׁב֗וּ לְכִסֵּא־לָֽךְ"
    },
    {
      "verse": "יג",
      "text": "כִּֽי־בָחַ֣ר יְהוָ֣ה בְּצִיּ֑וֹן אִ֝וָּ֗הּ לְמוֹשָׁ֥ב לֽוֹ"
    },
    {
      "verse": "יד",
      "text": "זֹאת־מְנֽוּחָתִ֥י עֲדֵי־עַ֑ד פֹּֽה־אֵ֝שֵׁ֗ב כִּ֣י אִוִּתִֽיהָ"
    },
    {
      "verse": "טו",
      "text": "צֵ֭ידָהּ בָּרֵ֣ךְ אֲבָרֵ֑ךְ אֶ֝בְיוֹנֶ֗יהָ אַשְׂבִּ֥יעַֽ לָֽחֶם"
    },
    {
      "verse": "טז",
      "text": "וְֽ֭כֹהֲנֶיהָ אַלְבִּ֣ישׁ יֶ֑שַׁע וַֽ֝חֲסִידֶ֗יהָ רַנֵּ֥ן יְרַנֵּֽנוּ"
    },
    {
      "verse": "יז",
      "text": "שָׁ֤ם אַצְמִ֣יחַ קֶ֣רֶן לְדָוִ֑ד עָרַ֥כְתִּי נֵ֝֗ר לִמְשִׁיחִֽי"
    },
    {
      "verse": "יח",
      "text": "אֽ֭וֹיְבָיו אַלְבִּ֣ישׁ בֹּ֑שֶׁת וְ֝עָלָ֗יו יָצִ֥יץ נִזְרֽוֹ"
    }
  ],
  "perk": "קלב"
}