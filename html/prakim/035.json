{
  "header": "<h1>תהילים פרק לה</h1>",
  "verses": [
    "<b>א</b>",
    " לְדָוִ֨ד&nbsp;׀ רִיבָ֣ה יְ֭הוָה אֶת־יְרִיבַ֑י &nbsp;&nbsp; לְ֝חַ֗ם אֶת־לֹֽחֲמָֽי׃",
    "<br>",
    "<a name=\"2\"> </a>",
    "<b>ב</b>",
    " הַֽחֲזֵ֣ק מָגֵ֣ן וְצִנָּ֑ה &nbsp;&nbsp; וְ֝ק֗וּמָה בְּעֶזְרָתִֽי׃",
    "<br>",
    "<a name=\"3\"> </a>",
    "<b>ג</b>",
    " וְהָ֘רֵ֤ק חֲנִ֣ית וּ֭סְגֹר לִקְרַ֣את רֹֽדְפָ֑י &nbsp;&nbsp; אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי׃",
    "<br>",
    "<a name=\"4\"> </a>",
    "<b>ד</b>",
    " יֵבֹ֣שׁוּ וְיִכָּֽלְמוּ֮ מְבַקְשֵׁ֪י נַ֫פְשִׁ֥י &nbsp;&nbsp; יִסֹּ֣גוּ אָח֣וֹר וְיַחְפְּר֑וּ חֹֽ֝שְׁבֵ֗י רָֽעָתִֽי׃",
    "<br>",
    "<a name=\"5\"> </a>",
    "<b>ה</b>",
    " יִֽהְי֗וּ כְּמֹ֥ץ לִפְנֵי־ר֑וּחַ &nbsp;&nbsp; וּמַלְאַ֖ךְ יְהוָ֣ה דּוֹחֶֽה׃",
    "<br>",
    "<a name=\"6\"> </a>",
    "<b>ו</b>",
    " יְֽהִי־דַרְכָּ֗ם חֹ֥שֶׁךְ וַֽחֲלַקְלַקֹּ֑ת &nbsp;&nbsp; וּמַלְאַ֥ךְ יְ֝הוָ֗ה רֹֽדְפָֽם׃",
    "<br>",
    "<a name=\"7\"> </a>",
    "<b>ז</b>",
    " כִּֽי־חִנָּ֣ם טָֽמְנוּ־לִ֭י שַׁ֣חַת רִשְׁתָּ֑ם &nbsp;&nbsp; חִ֝נָּ֗ם חָֽפְר֥וּ לְנַפְשִֽׁי׃",
    "<br>",
    "<a name=\"8\"> </a>",
    "<b>ח</b>",
    " תְּבוֹאֵ֣הוּ שׁוֹאָה֮ &nbsp;&nbsp; לֹֽא־יֵ֫דָ֥ע",
    "<br>",
    "וְרִשְׁתּ֣וֹ אֲשֶׁר־טָמַ֣ן תִּלְכְּד֑וֹ &nbsp;&nbsp; בְּ֝שׁוֹאָ֗ה יִפָּל־בָּֽהּ׃",
    "<br>",
    "<a name=\"9\"> </a>",
    "<b>ט</b>",
    " וְ֭נַפְשִׁי תָּגִ֣יל בַּֽיהוָ֑ה &nbsp;&nbsp; תָּ֝שִׂ֗ישׂ בִּישֽׁוּעָתֽוֹ׃",
    "<br>",
    "<a name=\"10\"> </a>",
    "<b>י</b>",
    " כָּ֥ל עַצְמוֹתַ֨י&nbsp;׀ תֹּאמַרְנָה֮ &nbsp;&nbsp; יְהוָ֗ה מִ֥י כָ֫מ֥וֹךָ",
    "<br>",
    "מַצִּ֣יל עָ֭נִי מֵֽחָזָ֣ק מִמֶּ֑נּוּ &nbsp;&nbsp; וְעָנִ֥י וְ֝אֶבְי֗וֹן מִגֹּֽזְלֽוֹ׃",
    "<br>",
    "<a name=\"11\"> </a>",
    "<b>יא</b>",
    " יְ֭קוּמוּן עֵדֵ֣י חָמָ֑ס &nbsp;&nbsp; אֲשֶׁ֥ר לֹֽא־יָ֝דַ֗עְתִּי יִשְׁאָלֽוּנִי׃",
    "<br>",
    "<a name=\"12\"> </a>",
    "<b>יב</b>",
    " יְשַׁלְּמ֣וּנִי רָ֭עָה תַּ֥חַת טוֹבָ֗ה &nbsp;&nbsp; שְׁכ֣וֹל לְנַפְשִֽׁי׃",
    "<br>",
    "<a name=\"13\"> </a>",
    "<b>יג</b>",
    " וַֽאֲנִ֤י&nbsp;׀ בַּֽחֲלוֹתָ֡ם לְב֬וּשִׁי שָׂ֗ק &nbsp;&nbsp; עִנֵּ֣יתִי בַצּ֣וֹם נַפְשִׁ֑י",
    "<br>",
    "וּ֝תְפִלָּתִ֗י &nbsp;&nbsp; עַל־חֵיקִ֥י תָשֽׁוּב׃",
    "<br>",
    "<a name=\"14\"> </a>",
    "<b>יד</b>",
    " כְּרֵֽעַ־כְּאָ֣ח לִ֭י הִתְהַלָּ֑כְתִּי &nbsp;&nbsp; כַּֽאֲבֶל־אֵ֝֗ם קֹדֵ֥ר שַׁחֽוֹתִי׃",
    "<br>",
    "<a name=\"15\"> </a>",
    "<b>טו</b>",
    " וּבְצַלְעִי֮ &nbsp;&nbsp; שָֽׂמְח֪וּ וְֽנֶ֫אֱסָ֥פוּ",
    "<br>",
    "נֶֽאֶסְפ֬וּ עָלַ֣י נֵ֭כִים &nbsp;&nbsp; וְלֹ֣א יָדַ֑עְתִּי",
    "<br>",
    "קָֽרְע֥וּ &nbsp;&nbsp; וְלֹא־דָֽמּוּ׃",
    "<br>",
    "<a name=\"16\"> </a>",
    "<b>טז</b>",
    " בְּ֭חַנְפֵי לַֽעֲגֵ֣י מָע֑וֹג &nbsp;&nbsp; חָרֹ֖ק עָלַ֣י שִׁנֵּֽימוֹ׃",
    "<br>",
    "<a name=\"17\"> </a>",
    "<b>יז</b>",
    " אֲדֹנָי֮ &nbsp;&nbsp; כַּמָּ֪ה תִ֫רְאֶ֥ה",
    "<br>",
    "הָשִׁ֣יבָה נַ֭פְשִׁי מִשֹּֽׁאֵיהֶ֑ם &nbsp;&nbsp; מִ֝כְּפִירִ֗ים יְחִֽידָתִֽי׃",
    "<br>",
    "<a name=\"18\"> </a>",
    "<b>יח</b>",
    " אֽ֭וֹדְךָ בְּקָהָ֣ל רָ֑ב &nbsp;&nbsp; בְּעַ֖ם עָצ֣וּם אֲהַֽלְלֶֽךָּ׃",
    "<br>",
    "<a name=\"19\"> </a>",
    "<b>יט</b>",
    " אַֽל־יִשְׂמְחוּ־לִ֣י אֹֽיְבַ֣י שֶׁ֑קֶר &nbsp;&nbsp; שֹֽׂנְאַ֥י חִ֝נָּ֗ם יִקְרְצוּ־עָֽיִן׃",
    "<br>",
    "<a name=\"20\"> </a>",
    "<b>כ</b>",
    " כִּ֤י לֹ֥א שָׁל֗וֹם יְדַ֫בֵּ֥רוּ &nbsp;&nbsp; וְעַ֥ל רִגְעֵי־אֶ֑רֶץ דִּבְרֵ֥י מִ֝רְמ֗וֹת יַֽחֲשֹׁבֽוּן׃",
    "<br>",
    "<a name=\"21\"> </a>",
    "<b>כא</b>",
    " וַיַּרְחִ֥יבוּ עָלַ֗י פִּ֫יהֶ֥ם &nbsp;&nbsp; אָֽ֭מְרוּ הֶאָ֣ח&nbsp;׀ הֶאָ֑ח רָֽאֲתָ֥ה עֵינֵֽנוּ׃",
    "<br>",
    "<a name=\"22\"> </a>",
    "<b>כב</b>",
    " רָאִ֣יתָה יְ֭הוָה אַֽל־תֶּחֱרַ֑שׁ &nbsp;&nbsp; אֲ֝דֹנָ֗י אַל־תִּרְחַ֥ק מִמֶּֽנִּי׃",
    "<br>",
    "<a name=\"23\"> </a>",
    "<b>כג</b>",
    " הָעִ֣ירָה וְ֭הָקִיצָה לְמִשְׁפָּטִ֑י &nbsp;&nbsp; אֱלֹהַ֖י וַֽאדֹנָ֣י לְרִיבִֽי׃",
    "<br>",
    "<a name=\"24\"> </a>",
    "<b>כד</b>",
    " שָׁפְטֵ֣נִי כְ֭צִדְקְךָ יְהוָ֥ה אֱלֹהָ֗י &nbsp;&nbsp; וְאַל־יִשְׂמְחוּ־לִֽי׃",
    "<br>",
    "<a name=\"25\"> </a>",
    "<b>כה</b>",
    " אַל־יֹֽאמְר֣וּ בְ֭לִבָּם הֶאָ֣ח נַפְשֵׁ֑נוּ &nbsp;&nbsp; אַל־יֹֽ֝אמְר֗וּ בִּֽלַּעֲנֽוּהוּ׃",
    "<br>",
    "<a name=\"26\"> </a>",
    "<b>כו</b>",
    " יֵ֘בֹ֤שׁוּ וְיַחְפְּר֨וּ&nbsp;׀ יַחְדָּו֮ &nbsp;&nbsp; שְׂמֵחֵ֪י רָֽעָ֫תִ֥י",
    "<br>",
    "יִֽלְבְּשׁוּ־בֹ֥שֶׁת וּכְלִמָּ֑ה &nbsp;&nbsp; הַֽמַּגְדִּילִ֥ים עָלָֽי׃",
    "<br>",
    "<a name=\"27\"> </a>",
    "<b>כז</b>",
    " יָרֹ֣נּוּ וְיִשְׂמְחוּ֮ &nbsp;&nbsp; חֲפֵצֵ֪י צִ֫דְקִ֥י",
    "<br>",
    "וְיֹֽאמְר֣וּ תָ֭מִיד יִגְדַּ֣ל יְהוָ֑ה &nbsp;&nbsp; הֶֽ֝חָפֵ֗ץ שְׁל֣וֹם עַבְדּֽוֹ׃",
    "<br>",
    "<a name=\"28\"> </a>",
    "<b>כח</b>",
    " וּ֭לְשׁוֹנִי תֶּהְגֶּ֣ה צִדְקֶ֑ךָ &nbsp;&nbsp; כָּל־הַ֝יּ֗וֹם תְּהִלָּתֶֽךָ׃"
  ],
  "lines": [
    {
      "verse": "א",
      "text": "לְדָוִ֨ד ׀ רִיבָ֣ה יְ֭הוָה אֶת־יְרִיבַ֑י לְ֝חַ֗ם אֶת־לֹֽחֲמָֽי"
    },
    {
      "verse": "ב",
      "text": "הַֽחֲזֵ֣ק מָגֵ֣ן וְצִנָּ֑ה וְ֝ק֗וּמָה בְּעֶזְרָתִֽי"
    },
    {
      "verse": "ג",
      "text": "וְהָ֘רֵ֤ק חֲנִ֣ית וּ֭סְגֹר לִקְרַ֣את רֹֽדְפָ֑י אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי"
    },
    {
      "verse": "ד",
      "text": "יֵבֹ֣שׁוּ וְיִכָּֽלְמוּ֮ מְבַקְשֵׁ֪י נַ֫פְשִׁ֥י יִסֹּ֣גוּ אָח֣וֹר וְיַחְפְּר֑וּ חֹֽ֝שְׁבֵ֗י רָֽעָתִֽי"
    },
    {
      "verse": "ה",
      "text": "יִֽהְי֗וּ כְּמֹ֥ץ לִפְנֵי־ר֑וּחַ וּמַלְאַ֖ךְ יְהוָ֣ה דּוֹחֶֽה"
    },
    {
      "verse": "ו",
      "text": "יְֽהִי־דַרְכָּ֗ם חֹ֥שֶׁךְ וַֽחֲלַקְלַקֹּ֑ת וּמַלְאַ֥ךְ יְ֝הוָ֗ה רֹֽדְפָֽם"
    },
    {
      "verse": "ז",
      "text": "כִּֽי־חִנָּ֣ם טָֽמְנוּ־לִ֭י שַׁ֣חַת רִשְׁתָּ֑ם חִ֝נָּ֗ם חָֽפְר֥וּ לְנַפְשִֽׁי"
    },
    {
      "verse": "ח",
      "text": "תְּבוֹאֵ֣הוּ שׁוֹאָה֮ לֹֽא־יֵ֫דָ֥ע וְרִשְׁתּ֣וֹ אֲשֶׁר־טָמַ֣ן תִּלְכְּד֑וֹ בְּ֝שׁוֹאָ֗ה יִפָּל־בָּֽהּ"
    },
    {
      "verse": "ט",
      "text": "וְ֭נַפְשִׁי תָּגִ֣יל בַּֽיהוָ֑ה תָּ֝שִׂ֗ישׂ בִּישֽׁוּעָתֽוֹ"
    },
    {
      "verse": "י",
      "text": "כָּ֥ל עַצְמוֹתַ֨י ׀ תֹּאמַרְנָה֮ יְהוָ֗ה מִ֥י כָ֫מ֥וֹךָ מַצִּ֣יל עָ֭נִי מֵֽחָזָ֣ק מִמֶּ֑נּוּ וְעָנִ֥י וְ֝אֶבְי֗וֹן מִגֹּֽזְלֽוֹ"
    },
    {
      "verse": "יא",
      "text": "יְ֭קוּמוּן עֵדֵ֣י חָמָ֑ס אֲשֶׁ֥ר לֹֽא־יָ֝דַ֗עְתִּי יִשְׁאָלֽוּנִי"
    },
    {
      "verse": "יב",
      "text": "יְשַׁלְּמ֣וּנִי רָ֭עָה תַּ֥חַת טוֹבָ֗ה שְׁכ֣וֹל לְנַפְשִֽׁי"
    },
    {
      "verse": "יג",
      "text": "וַֽאֲנִ֤י ׀ בַּֽחֲלוֹתָ֡ם לְב֬וּשִׁי שָׂ֗ק עִנֵּ֣יתִי בַצּ֣וֹם נַפְשִׁ֑י וּ֝תְפִלָּתִ֗י עַל־חֵיקִ֥י תָשֽׁוּב"
    },
    {
      "verse": "יד",
      "text": "כְּרֵֽעַ־כְּאָ֣ח לִ֭י הִתְהַלָּ֑כְתִּי כַּֽאֲבֶל־אֵ֝֗ם קֹדֵ֥ר שַׁחֽוֹתִי"
    },
    {
      "verse": "טו",
      "text": "וּבְצַלְעִי֮ שָֽׂמְח֪וּ וְֽנֶ֫אֱסָ֥פוּ נֶֽאֶסְפ֬וּ עָלַ֣י נֵ֭כִים וְלֹ֣א יָדַ֑עְתִּי קָֽרְע֥וּ וְלֹא־דָֽמּוּ"
    },
    {
      "verse": "טז",
      "text": "בְּ֭חַנְפֵי לַֽעֲגֵ֣י מָע֑וֹג חָרֹ֖ק עָלַ֣י שִׁנֵּֽימוֹ"
    },
    {
      "verse": "יז",
      "text": "אֲדֹנָי֮ כַּמָּ֪ה תִ֫רְאֶ֥ה הָשִׁ֣יבָה נַ֭פְשִׁי מִשֹּֽׁאֵיהֶ֑ם מִ֝כְּפִירִ֗ים יְחִֽידָתִֽי"
    },
    {
      "verse": "יח",
      "text": "אֽ֭וֹדְךָ בְּקָהָ֣ל רָ֑ב בְּעַ֖ם עָצ֣וּם אֲהַֽלְלֶֽךָּ"
    },
    {
      "verse": "יט",
      "text": "אַֽל־יִשְׂמְחוּ־לִ֣י אֹֽיְבַ֣י שֶׁ֑קֶר שֹֽׂנְאַ֥י חִ֝נָּ֗ם יִקְרְצוּ־עָֽיִן"
    },
    {
      "verse": "כ",
      "text": "כִּ֤י לֹ֥א שָׁל֗וֹם יְדַ֫בֵּ֥רוּ וְעַ֥ל רִגְעֵי־אֶ֑רֶץ דִּבְרֵ֥י מִ֝רְמ֗וֹת יַֽחֲשֹׁבֽוּן"
    },
    {
      "verse": "כא",
      "text": "וַיַּרְחִ֥יבוּ עָלַ֗י פִּ֫יהֶ֥ם אָֽ֭מְרוּ הֶאָ֣ח ׀ הֶאָ֑ח רָֽאֲתָ֥ה עֵינֵֽנוּ"
    },
    {
      "verse": "כב",
      "text": "רָאִ֣יתָה יְ֭הוָה אַֽל־תֶּחֱרַ֑שׁ אֲ֝דֹנָ֗י אַל־תִּרְחַ֥ק מִמֶּֽנִּי"
    },
    {
      "verse": "כג",
      "text": "הָעִ֣ירָה וְ֭הָקִיצָה לְמִשְׁפָּטִ֑י אֱלֹהַ֖י וַֽאדֹנָ֣י לְרִיבִֽי"
    },
    {
      "verse": "כד",
      "text": "שָׁפְטֵ֣נִי כְ֭צִדְקְךָ יְהוָ֥ה אֱלֹהָ֗י וְאַל־יִשְׂמְחוּ־לִֽי"
    },
    {
      "verse": "כה",
      "text": "אַל־יֹֽאמְר֣וּ בְ֭לִבָּם הֶאָ֣ח נַפְשֵׁ֑נוּ אַל־יֹֽ֝אמְר֗וּ בִּֽלַּעֲנֽוּהוּ"
    },
    {
      "verse": "כו",
      "text": "יֵ֘בֹ֤שׁוּ וְיַחְפְּר֨וּ ׀ יַחְדָּו֮ שְׂמֵחֵ֪י רָֽעָ֫תִ֥י יִֽלְבְּשׁוּ־בֹ֥שֶׁת וּכְלִמָּ֑ה הַֽמַּגְדִּילִ֥ים עָלָֽי"
    },
    {
      "verse": "כז",
      "text": "יָרֹ֣נּוּ וְיִשְׂמְחוּ֮ חֲפֵצֵ֪י צִ֫דְקִ֥י וְיֹֽאמְר֣וּ תָ֭מִיד יִגְדַּ֣ל יְהוָ֑ה הֶֽ֝חָפֵ֗ץ שְׁל֣וֹם עַבְדּֽוֹ"
    },
    {
      "verse": "כח",
      "text": "וּ֭לְשׁוֹנִי תֶּהְגֶּ֣ה צִדְקֶ֑ךָ כָּל־הַ֝יּ֗וֹם תְּהִלָּתֶֽךָ"
    }
  ],
  "perk": "לה"
}