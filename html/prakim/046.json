{
  "header": "<h1>תהילים פרק מו</h1>",
  "verses": [
    "<b>א</b>",
    " לַמְנַצֵּ֥חַ לִבְנֵי־קֹ֑רַח &nbsp;&nbsp; עַֽל־עֲלָמ֥וֹת שִֽׁיר׃",
    "<br>",
    "<a name=\"2\"> </a>",
    "<b>ב</b>",
    " אֱלֹהִ֣ים לָ֭נוּ מַֽחֲסֶ֣ה וָעֹ֑ז &nbsp;&nbsp; עֶזְרָ֥ה בְ֝צָר֗וֹת נִמְצָ֥א מְאֹֽד׃",
    "<br>",
    "<a name=\"3\"> </a>",
    "<b>ג</b>",
    " עַל־כֵּ֣ן לֹֽא־נִ֭ירָא בְּהָמִ֣יר אָ֑רֶץ &nbsp;&nbsp; וּבְמ֥וֹט הָ֝רִ֗ים בְּלֵ֣ב יַמִּֽים׃",
    "<br>",
    "<a name=\"4\"> </a>",
    "<b>ד</b>",
    " יֶֽהֱמ֣וּ יֶחְמְר֣וּ מֵימָ֑יו &nbsp;&nbsp; יִ֥רְעֲשֽׁוּ הָרִ֖ים בְּגַֽאֲוָת֣וֹ סֶֽלָה׃",
    "<br>",
    "<a name=\"5\"> </a>",
    "<b>ה</b>",
    " נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים &nbsp;&nbsp; קְ֝דֹ֗שׁ מִשְׁכְּנֵ֥י עֶלְיֽוֹן׃",
    "<br>",
    "<a name=\"6\"> </a>",
    "<b>ו</b>",
    " אֱלֹהִ֣ים בְּ֭קִרְבָּהּ בַּל־תִּמּ֑וֹט &nbsp;&nbsp; יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר׃",
    "<br>",
    "<a name=\"7\"> </a>",
    "<b>ז</b>",
    " הָמ֣וּ ג֭וֹיִם מָ֣טוּ מַמְלָכ֑וֹת &nbsp;&nbsp; נָתַ֥ן בְּ֝קוֹל֗וֹ תָּמ֥וּג אָֽרֶץ׃",
    "<br>",
    "<a name=\"8\"> </a>",
    "<b>ח</b>",
    " יְהוָ֣ה צְבָא֣וֹת עִמָּ֑נוּ &nbsp;&nbsp; מִשְׂגָּֽב־לָ֨נוּ אֱלֹהֵ֖י יַֽעֲקֹ֣ב סֶֽלָה׃",
    "<br>",
    "<a name=\"9\"> </a>",
    "<b>ט</b>",
    " לְֽכוּ־חֲ֭זוּ מִפְעֲל֣וֹת יְהוָ֑ה &nbsp;&nbsp; אֲשֶׁר־שָׂ֖ם שַׁמּ֣וֹת בָּאָֽרֶץ׃",
    "<br>",
    "<a name=\"10\"> </a>",
    "<b>י</b>",
    " מַשְׁבִּ֥ית מִלְחָמוֹת֮ &nbsp;&nbsp; עַד־קְצֵ֪ה הָ֫אָ֥רֶץ",
    "<br>",
    "קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית &nbsp;&nbsp; עֲ֝גָל֗וֹת יִשְׂרֹ֥ף בָּאֵֽשׁ׃",
    "<br>",
    "<a name=\"11\"> </a>",
    "<b>יא</b>",
    " הַרְפּ֣וּ וּ֭דְעוּ כִּֽי־אָנֹכִ֣י אֱלֹהִ֑ים &nbsp;&nbsp; אָר֥וּם בַּ֝גּוֹיִ֗ם אָר֥וּם בָּאָֽרֶץ׃",
    "<br>",
    "<a name=\"12\"> </a>",
    "<b>יב</b>",
    " יְהוָ֣ה צְבָא֣וֹת עִמָּ֑נוּ &nbsp;&nbsp; מִשְׂגָּֽב־לָ֨נוּ אֱלֹהֵ֖י יַֽעֲקֹ֣ב סֶֽלָה׃"
  ],
  "lines": [
    {
      "verse": "א",
      "text": "לַמְנַצֵּ֥חַ לִבְנֵי־קֹ֑רַח עַֽל־עֲלָמ֥וֹת שִֽׁיר"
    },
    {
      "verse": "ב",
      "text": "אֱלֹהִ֣ים לָ֭נוּ מַֽחֲסֶ֣ה וָעֹ֑ז עֶזְרָ֥ה בְ֝צָר֗וֹת נִמְצָ֥א מְאֹֽד"
    },
    {
      "verse": "ג",
      "text": "עַל־כֵּ֣ן לֹֽא־נִ֭ירָא בְּהָמִ֣יר אָ֑רֶץ וּבְמ֥וֹט הָ֝רִ֗ים בְּלֵ֣ב יַמִּֽים"
    },
    {
      "verse": "ד",
      "text": "יֶֽהֱמ֣וּ יֶחְמְר֣וּ מֵימָ֑יו יִ֥רְעֲשֽׁוּ הָרִ֖ים בְּגַֽאֲוָת֣וֹ סֶֽלָה"
    },
    {
      "verse": "ה",
      "text": "נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים קְ֝דֹ֗שׁ מִשְׁכְּנֵ֥י עֶלְיֽוֹן"
    },
    {
      "verse": "ו",
      "text": "אֱלֹהִ֣ים בְּ֭קִרְבָּהּ בַּל־תִּמּ֑וֹט יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר"
    },
    {
      "verse": "ז",
      "text": "הָמ֣וּ ג֭וֹיִם מָ֣טוּ מַמְלָכ֑וֹת נָתַ֥ן בְּ֝קוֹל֗וֹ תָּמ֥וּג אָֽרֶץ"
    },
    {
      "verse": "ח",
      "text": "יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֨נוּ אֱלֹהֵ֖י יַֽעֲקֹ֣ב סֶֽלָה"
    },
    {
      "verse": "ט",
      "text": "לְֽכוּ־חֲ֭זוּ מִפְעֲל֣וֹת יְהוָ֑ה אֲשֶׁר־שָׂ֖ם שַׁמּ֣וֹת בָּאָֽרֶץ"
    },
    {
      "verse": "י",
      "text": "מַשְׁבִּ֥ית מִלְחָמוֹת֮ עַד־קְצֵ֪ה הָ֫אָ֥רֶץ קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית עֲ֝גָל֗וֹת יִשְׂרֹ֥ף בָּאֵֽשׁ"
    },
    {
      "verse": "יא",
      "text": "הַרְפּ֣וּ וּ֭דְעוּ כִּֽי־אָנֹכִ֣י אֱלֹהִ֑ים אָר֥וּם בַּ֝גּוֹיִ֗ם אָר֥וּם בָּאָֽרֶץ"
    },
    {
      "verse": "יב",
      "text": "יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֨נוּ אֱלֹהֵ֖י יַֽעֲקֹ֣ב סֶֽלָה"
    }
  ],
  "perk": "מו"
}