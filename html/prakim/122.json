{
  "header": "<h1>תהילים פרק קב</h1>",
  "verses": [
    "<b>א</b>",
    " תְּ֭פִלָּה לְעָנִ֣י כִֽי־יַעֲטֹ֑ף &nbsp;&nbsp; וְלִפְנֵ֥י יְ֝הוָ֗ה יִשְׁפֹּ֥ךְ שִׂיחֽוֹ׃",
    "<br>",
    "<a name=\"2\"> </a>",
    "<b>ב</b>",
    " יְ֭הוָה שִׁמְעָ֣ה תְפִלָּתִ֑י &nbsp;&nbsp; וְ֝שַׁוְעָתִ֗י אֵלֶ֥יךָ תָבֽוֹא׃",
    "<br>",
    "<a name=\"3\"> </a>",
    "<b>ג</b>",
    " אַל־תַּסְתֵּ֬ר פָּנֶ֨יךָ&nbsp;׀ מִמֶּנִּי֮ &nbsp;&nbsp; בְּי֪וֹם צַ֫ר לִ֥י",
    "<br>",
    "הַטֵּֽה־אֵלַ֥י אָזְנֶ֑ךָ &nbsp;&nbsp; בְּי֥וֹם אֶ֝קְרָ֗א מַהֵ֥ר עֲנֵֽנִי׃",
    "<br>",
    "<a name=\"4\"> </a>",
    "<b>ד</b>",
    " כִּֽי־כָל֣וּ בְעָשָׁ֣ן יָמָ֑י &nbsp;&nbsp; וְ֝עַצְמוֹתַ֗י כְּמוֹקֵ֥ד נִחָֽרוּ׃",
    "<br>",
    "<a name=\"5\"> </a>",
    "<b>ה</b>",
    " הוּכָּֽה־כָעֵ֣שֶׂב וַיִּבַ֣שׁ לִבִּ֑י &nbsp;&nbsp; כִּֽי־שָׁ֝כַ֗חְתִּי מֵֽאֲכֹ֥ל לַחְמִֽי׃",
    "<br>",
    "<a name=\"6\"> </a>",
    "<b>ו</b>",
    " מִקּ֥וֹל אַנְחָתִ֑י &nbsp;&nbsp; דָּֽבְקָ֥ה עַ֝צְמִ֗י לִבְשָׂרִֽי׃",
    "<br>",
    "<a name=\"7\"> </a>",
    "<b>ז</b>",
    " דָּ֭מִיתִי לִקְאַ֣ת מִדְבָּ֑ר &nbsp;&nbsp; הָ֝יִ֗יתִי כְּכ֣וֹס חֳרָבֽוֹת׃",
    "<br>",
    "<a name=\"8\"> </a>",
    "<b>ח</b>",
    " שָׁקַ֥דְתִּי וָאֶֽהְיֶ֑ה &nbsp;&nbsp; כְּ֝צִפּ֗וֹר בּוֹדֵ֥ד עַל־גָּֽג׃",
    "<br>",
    "<a name=\"9\"> </a>",
    "<b>ט</b>",
    " כָּל־הַ֭יּוֹם חֵֽרְפ֣וּנִי אֽוֹיְבָ֑י &nbsp;&nbsp; מְ֝הֽוֹלָלַ֗י בִּ֣י נִשְׁבָּֽעוּ׃",
    "<br>",
    "<a name=\"10\"> </a>",
    "<b>י</b>",
    " כִּי־אֵ֭פֶר כַּלֶּ֣חֶם אָכָ֑לְתִּי &nbsp;&nbsp; וְ֝שִׁקֻּוַ֗י בִּבְכִ֥י מָסָֽכְתִּי׃",
    "<br>",
    "<a name=\"11\"> </a>",
    "<b>יא</b>",
    " מִפְּנֵֽי־זַעַמְךָ֥ וְקִצְפֶּ֑ךָ &nbsp;&nbsp; כִּ֥י נְ֝שָׂאתַ֗נִי וַתַּשְׁלִיכֵֽנִי׃",
    "<br>",
    "<a name=\"12\"> </a>",
    "<b>יב</b>",
    " יָ֭מַי כְּצֵ֣ל נָט֑וּי &nbsp;&nbsp; וַֽ֝אֲנִ֗י כָּעֵ֥שֶׂב אִיבָֽשׁ׃",
    "<br>",
    "<a name=\"13\"> </a>",
    "<b>יג</b>",
    " וְאַתָּ֣ה יְ֭הוָה לְעוֹלָ֣ם תֵּשֵׁ֑ב &nbsp;&nbsp; וְ֝זִכְרְךָ֗ לְדֹ֣ר וָדֹֽר׃",
    "<br>",
    "<a name=\"14\"> </a>",
    "<b>יד</b>",
    " אַתָּ֣ה תָ֭קוּם תְּרַחֵ֣ם צִיּ֑וֹן &nbsp;&nbsp; כִּי־עֵ֥ת לְ֝חֶֽנְנָ֗הּ כִּי־בָ֥א מוֹעֵֽד׃",
    "<br>",
    "<a name=\"15\"> </a>",
    "<b>טו</b>",
    " כִּֽי־רָצ֣וּ עֲ֭בָדֶיךָ אֶת־אֲבָנֶ֑יהָ &nbsp;&nbsp; וְֽאֶת־עֲפָרָ֥הּ יְחֹנֵֽנוּ׃",
    "<br>",
    "<a name=\"16\"> </a>",
    "<b>טז</b>",
    " וְיִֽירְא֣וּ ג֭וֹיִם אֶת־שֵׁ֣ם יְהוָ֑ה &nbsp;&nbsp; וְֽכָל־מַלְכֵ֥י הָ֝אָ֗רֶץ אֶת־כְּבוֹדֶֽךָ׃",
    "<br>",
    "<a name=\"17\"> </a>",
    "<b>יז</b>",
    " כִּֽי־בָנָ֣ה יְהוָ֣ה צִיּ֑וֹן &nbsp;&nbsp; נִ֝רְאָ֗ה בִּכְבוֹדֽוֹ׃",
    "<br>",
    "<a name=\"18\"> </a>",
    "<b>יח</b>",
    " פָּ֭נָה אֶל־תְּפִלַּ֣ת הָֽעַרְעָ֑ר &nbsp;&nbsp; וְלֹֽא־בָ֝זָ֗ה אֶת־תְּפִלָּתָֽם׃",
    "<br>",
    "<a name=\"19\"> </a>",
    "<b>יט</b>",
    " תִּכָּ֣תֶב זֹ֭את לְד֣וֹר אַֽחֲר֑וֹן &nbsp;&nbsp; וְעַ֥ם נִ֝בְרָ֗א יְהַלֶּל־יָֽהּ׃",
    "<br>",
    "<a name=\"20\"> </a>",
    "<b>כ</b>",
    " כִּֽי־הִ֭שְׁקִיף מִמְּר֣וֹם קָדְשׁ֑וֹ &nbsp;&nbsp; יְ֝הוָ֗ה מִשָּׁמַ֤יִם&nbsp;׀ אֶל־אֶ֬רֶץ הִבִּֽיט׃",
    "<br>",
    "<a name=\"21\"> </a>",
    "<b>כא</b>",
    " לִ֭שְׁמֹעַ אֶנְקַ֣ת אָסִ֑יר &nbsp;&nbsp; לְ֝פַתֵּ֗חַ בְּנֵ֣י תְמוּתָֽה׃",
    "<br>",
    "<a name=\"22\"> </a>",
    "<b>כב</b>",
    " לְסַפֵּ֣ר בְּ֭צִיּוֹן שֵׁ֣ם יְהוָ֑ה &nbsp;&nbsp; וּ֝תְהִלָּת֗וֹ בִּירֽוּשָׁלִָֽם׃",
    "<br>",
    "<a name=\"23\"> </a>",
    "<b>כג</b>",
    " בְּהִקָּבֵ֣ץ עַמִּ֣ים יַחְדָּ֑ו &nbsp;&nbsp; וּ֝מַמְלָכ֗וֹת לַֽעֲבֹ֥ד אֶת־יְהוָֽה׃",
    "<br>",
    "<a name=\"24\"> </a>",
    "<b>כד</b>",
    " עִנָּ֖ה בַדֶּ֥רֶךְ כחו ",
    "<span class=\"qri\">כֹּחִ֗י</span>",
    " &nbsp;&nbsp; קִצַּ֥ר יָמָֽי׃",
    "<br>",
    "<a name=\"25\"> </a>",
    "<b>כה</b>",
    " אֹמַ֗ר אֵלִ֗י אַֽל־תַּ֭עֲלֵנִי בַּֽחֲצִ֣י יָמָ֑י &nbsp;&nbsp; בְּד֖וֹר דּוֹרִ֣ים שְׁנוֹתֶֽיךָ׃",
    "<br>",
    "<a name=\"26\"> </a>",
    "<b>כו</b>",
    " לְ֭פָנִים הָאָ֣רֶץ יָסַ֑דְתָּ &nbsp;&nbsp; וּֽמַעֲשֵׂ֖ה יָדֶ֣יךָ שָׁמָֽיִם׃",
    "<br>",
    "<a name=\"27\"> </a>",
    "<b>כז</b>",
    " הֵ֤מָּה&nbsp;׀ יֹאבֵדוּ֮ &nbsp;&nbsp; וְאַתָּ֪ה תַֽ֫עֲמֹ֥ד",
    "<br>",
    "וְ֭כֻלָּם כַּבֶּ֣גֶד יִבְל֑וּ &nbsp;&nbsp; כַּלְּב֖וּשׁ תַּֽחֲלִיפֵ֣ם וְֽיַחֲלֹֽפוּ׃",
    "<br>",
    "<a name=\"28\"> </a>",
    "<b>כח</b>",
    " וְאַתָּה־ה֑וּא &nbsp;&nbsp; וּ֝שְׁנוֹתֶ֗יךָ לֹ֣א יִתָּֽמּוּ׃",
    "<br>",
    "<a name=\"29\"> </a>",
    "<b>כט</b>",
    " בְּנֵֽי־עֲבָדֶ֥יךָ יִשְׁכּ֑וֹנוּ &nbsp;&nbsp; וְ֝זַרְעָ֗ם לְפָנֶ֥יךָ יִכּֽוֹן׃"
  ],
  "lines": [
    {
      "verse": "א",
      "text": "תְּ֭פִלָּה לְעָנִ֣י כִֽי־יַעֲטֹ֑ף וְלִפְנֵ֥י יְ֝הוָ֗ה יִשְׁפֹּ֥ךְ שִׂיחֽוֹ"
    },
    {
      "verse": "ב",
      "text": "יְ֭הוָה שִׁמְעָ֣ה תְפִלָּתִ֑י וְ֝שַׁוְעָתִ֗י אֵלֶ֥יךָ תָבֽוֹא"
    },
    {
      "verse": "ג",
      "text": "אַל־תַּסְתֵּ֬ר פָּנֶ֨יךָ ׀ מִמֶּנִּי֮ בְּי֪וֹם צַ֫ר לִ֥י הַטֵּֽה־אֵלַ֥י אָזְנֶ֑ךָ בְּי֥וֹם אֶ֝קְרָ֗א מַהֵ֥ר עֲנֵֽנִי"
    },
    {
      "verse": "ד",
      "text": "כִּֽי־כָל֣וּ בְעָשָׁ֣ן יָמָ֑י וְ֝עַצְמוֹתַ֗י כְּמוֹקֵ֥ד נִחָֽרוּ"
    },
    {
      "verse": "ה",
      "text": "הוּכָּֽה־כָעֵ֣שֶׂב וַיִּבַ֣שׁ לִבִּ֑י כִּֽי־שָׁ֝כַ֗חְתִּי מֵֽאֲכֹ֥ל לַחְמִֽי"
    },
    {
      "verse": "ו",
      "text": "מִקּ֥וֹל אַנְחָתִ֑י דָּֽבְקָ֥ה עַ֝צְמִ֗י לִבְשָׂרִֽי"
    },
    {
      "verse": "ז",
      "text": "דָּ֭מִיתִי לִקְאַ֣ת מִדְבָּ֑ר הָ֝יִ֗יתִי כְּכ֣וֹס חֳרָבֽוֹת"
    },
    {
      "verse": "ח",
      "text": "שָׁקַ֥דְתִּי וָאֶֽהְיֶ֑ה כְּ֝צִפּ֗וֹר בּוֹדֵ֥ד עַל־גָּֽג"
    },
    {
      "verse": "ט",
      "text": "כָּל־הַ֭יּוֹם חֵֽרְפ֣וּנִי אֽוֹיְבָ֑י מְ֝הֽוֹלָלַ֗י בִּ֣י נִשְׁבָּֽעוּ"
    },
    {
      "verse": "י",
      "text": "כִּי־אֵ֭פֶר כַּלֶּ֣חֶם אָכָ֑לְתִּי וְ֝שִׁקֻּוַ֗י בִּבְכִ֥י מָסָֽכְתִּי"
    },
    {
      "verse": "יא",
      "text": "מִפְּנֵֽי־זַעַמְךָ֥ וְקִצְפֶּ֑ךָ כִּ֥י נְ֝שָׂאתַ֗נִי וַתַּשְׁלִיכֵֽנִי"
    },
    {
      "verse": "יב",
      "text": "יָ֭מַי כְּצֵ֣ל נָט֑וּי וַֽ֝אֲנִ֗י כָּעֵ֥שֶׂב אִיבָֽשׁ"
    },
    {
      "verse": "יג",
      "text": "וְאַתָּ֣ה יְ֭הוָה לְעוֹלָ֣ם תֵּשֵׁ֑ב וְ֝זִכְרְךָ֗ לְדֹ֣ר וָדֹֽר"
    },
    {
      "verse": "יד",
      "text": "אַתָּ֣ה תָ֭קוּם תְּרַחֵ֣ם צִיּ֑וֹן כִּי־עֵ֥ת לְ֝חֶֽנְנָ֗הּ כִּי־בָ֥א מוֹעֵֽד"
    },
    {
      "verse": "טו",
      "text": "כִּֽי־רָצ֣וּ עֲ֭בָדֶיךָ אֶת־אֲבָנֶ֑יהָ וְֽאֶת־עֲפָרָ֥הּ יְחֹנֵֽנוּ"
    },
    {
      "verse": "טז",
      "text": "וְיִֽירְא֣וּ ג֭וֹיִם אֶת־שֵׁ֣ם יְהוָ֑ה וְֽכָל־מַלְכֵ֥י הָ֝אָ֗רֶץ אֶת־כְּבוֹדֶֽךָ"
    },
    {
      "verse": "יז",
      "text": "כִּֽי־בָנָ֣ה יְהוָ֣ה צִיּ֑וֹן נִ֝רְאָ֗ה בִּכְבוֹדֽוֹ"
    },
    {
      "verse": "יח",
      "text": "פָּ֭נָה אֶל־תְּפִלַּ֣ת הָֽעַרְעָ֑ר וְלֹֽא־בָ֝זָ֗ה אֶת־תְּפִלָּתָֽם"
    },
    {
      "verse": "יט",
      "text": "תִּכָּ֣תֶב זֹ֭את לְד֣וֹר אַֽחֲר֑וֹן וְעַ֥ם נִ֝בְרָ֗א יְהַלֶּל־יָֽהּ"
    },
    {
      "verse": "כ",
      "text": "כִּֽי־הִ֭שְׁקִיף מִמְּר֣וֹם קָדְשׁ֑וֹ יְ֝הוָ֗ה מִשָּׁמַ֤יִם ׀ אֶל־אֶ֬רֶץ הִבִּֽיט"
    },
    {
      "verse": "כא",
      "text": "לִ֭שְׁמֹעַ אֶנְקַ֣ת אָסִ֑יר לְ֝פַתֵּ֗חַ בְּנֵ֣י תְמוּתָֽה"
    },
    {
      "verse": "כב",
      "text": "לְסַפֵּ֣ר בְּ֭צִיּוֹן שֵׁ֣ם יְהוָ֑ה וּ֝תְהִלָּת֗וֹ בִּירֽוּשָׁלִָֽם"
    },
    {
      "verse": "כג",
      "text": "בְּהִקָּבֵ֣ץ עַמִּ֣ים יַחְדָּ֑ו וּ֝מַמְלָכ֗וֹת לַֽעֲבֹ֥ד אֶת־יְהוָֽה"
    },
    {
      "verse": "כד",
      "text": "עִנָּ֖ה בַדֶּ֥רֶךְ כחו <span class=\"qri\">כֹּחִ֗י</span> קִצַּ֥ר יָמָֽי"
    },
    {
      "verse": "כה",
      "text": "אֹמַ֗ר אֵלִ֗י אַֽל־תַּ֭עֲלֵנִי בַּֽחֲצִ֣י יָמָ֑י בְּד֖וֹר דּוֹרִ֣ים שְׁנוֹתֶֽיךָ"
    },
    {
      "verse": "כו",
      "text": "לְ֭פָנִים הָאָ֣רֶץ יָסַ֑דְתָּ וּֽמַעֲשֵׂ֖ה יָדֶ֣יךָ שָׁמָֽיִם"
    },
    {
      "verse": "כז",
      "text": "הֵ֤מָּה ׀ יֹאבֵדוּ֮ וְאַתָּ֪ה תַֽ֫עֲמֹ֥ד וְ֭כֻלָּם כַּבֶּ֣גֶד יִבְל֑וּ כַּלְּב֖וּשׁ תַּֽחֲלִיפֵ֣ם וְֽיַחֲלֹֽפוּ"
    },
    {
      "verse": "כח",
      "text": "וְאַתָּה־ה֑וּא וּ֝שְׁנוֹתֶ֗יךָ לֹ֣א יִתָּֽמּוּ"
    },
    {
      "verse": "כט",
      "text": "בְּנֵֽי־עֲבָדֶ֥יךָ יִשְׁכּ֑וֹנוּ וְ֝זַרְעָ֗ם לְפָנֶ֥יךָ יִכּֽוֹן"
    }
  ],
  "perk": "קב"
}