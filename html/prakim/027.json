{
  "header": "<h1>תהילים פרק כז</h1>",
  "verses": [
    "<b>א</b>",
    " לְדָוִ֨ד&nbsp;׀ &nbsp;&nbsp; יְהוָ֤ה&nbsp;׀ אוֹרִ֣י וְ֭יִשְׁעִי מִמִּ֣י אִירָ֑א",
    "<br>",
    "יְהוָ֥ה מָֽעוֹז־חַ֝יַּ֗י &nbsp;&nbsp; מִמִּ֥י אֶפְחָֽד׃",
    "<br>",
    "<a name=\"2\"> </a>",
    "<b>ב</b>",
    " בִּקְרֹ֤ב עָלַ֨י&nbsp;׀ מְרֵעִים֮ &nbsp;&nbsp; לֶֽאֱכֹ֪ל אֶת־בְּשָׂ֫רִ֥י",
    "<br>",
    "צָרַ֣י וְאֹֽיְבַ֣י לִ֑י &nbsp;&nbsp; הֵ֖מָּה כָֽשְׁל֣וּ וְנָפָֽלוּ׃",
    "<br>",
    "<a name=\"3\"> </a>",
    "<b>ג</b>",
    " אִם־תַּֽחֲנֶ֬ה עָלַ֨י&nbsp;׀ מַֽחֲנֶה֮ &nbsp;&nbsp; לֹֽא־יִירָ֪א לִ֫בִּ֥י",
    "<br>",
    "אִם־תָּק֣וּם עָ֭לַי מִלְחָמָ֑ה &nbsp;&nbsp; בְּ֝זֹ֗את אֲנִ֣י בוֹטֵֽחַ׃",
    "<br>",
    "<a name=\"4\"> </a>",
    "<b>ד</b>",
    " אַחַ֤ת&nbsp;׀ שָׁאַ֣לְתִּי מֵֽאֵת־יְהוָה֮ &nbsp;&nbsp; אוֹתָ֪הּ אֲבַ֫קֵּ֥שׁ",
    "<br>",
    "שִׁבְתִּ֣י בְּבֵית־יְ֭הוָה &nbsp;&nbsp; כָּל־יְמֵ֣י חַיַּ֑י",
    "<br>",
    "לַֽחֲז֥וֹת בְּנֹֽעַם־יְ֝הוָ֗ה &nbsp;&nbsp; וּלְבַקֵּ֥ר בְּהֵֽיכָלֽוֹ׃",
    "<br>",
    "<a name=\"5\"> </a>",
    "<b>ה</b>",
    " כִּ֤י יִצְפְּנֵ֨נִי&nbsp;׀ בְּסֻכֹּה֮ &nbsp;&nbsp; בְּי֪וֹם רָ֫עָ֥ה",
    "<br>",
    "יַ֭סְתִּרֵנִי בְּסֵ֣תֶר אָֽהֳל֑וֹ &nbsp;&nbsp; בְּ֝צ֗וּר יְרֽוֹמְמֵֽנִי׃",
    "<br>",
    "<a name=\"6\"> </a>",
    "<b>ו</b>",
    " וְעַתָּ֨ה יָר֪וּם רֹאשִׁ֡י עַ֤ל אֹֽיְבַ֬י סְֽבִיבוֹתַ֗י &nbsp;&nbsp; וְאֶזְבְּחָ֣ה בְ֭אָֽהֳלוֹ זִבְחֵ֣י תְרוּעָ֑ה",
    "<br>",
    "אָשִׁ֥ירָה וַֽ֝אֲזַמְּרָ֗ה &nbsp;&nbsp; לַֽיהוָֽה׃",
    "<br>",
    "<a name=\"7\"> </a>",
    "<b>ז</b>",
    " שְׁמַע־יְהוָ֖ה קוֹלִ֥י אֶקְרָ֗א &nbsp;&nbsp; וְחָנֵּ֥נִי וַֽעֲנֵֽנִי׃",
    "<br>",
    "<a name=\"8\"> </a>",
    "<b>ח</b>",
    " לְךָ֤&nbsp;׀ אָמַ֣ר לִ֭בִּי בַּקְּשׁ֣וּ פָנָ֑י &nbsp;&nbsp; אֶת־פָּנֶ֖יךָ יְהוָ֣ה אֲבַקֵּֽשׁ׃",
    "<br>",
    "<a name=\"9\"> </a>",
    "<b>ט</b>",
    " אַל־תַּסְתֵּ֬ר פָּנֶ֨יךָ&nbsp;׀ מִמֶּנִּי֮ &nbsp;&nbsp; אַ֥ל תַּט־בְּאַ֗ף עַ֫בְדֶּ֥ךָ",
    "<br>",
    "עֶזְרָתִ֥י הָיִ֑יתָ &nbsp;&nbsp; אַֽל־תִּטְּשֵׁ֥נִי וְאַל־תַּֽ֝עַזְבֵ֗נִי אֱלֹהֵ֥י יִשְׁעִֽי׃",
    "<br>",
    "<a name=\"10\"> </a>",
    "<b>י</b>",
    " כִּֽי־אָבִ֣י וְאִמִּ֣י עֲזָב֑וּנִי &nbsp;&nbsp; וַֽיהוָ֣ה יַֽאַסְפֵֽנִי׃",
    "<br>",
    "<a name=\"11\"> </a>",
    "<b>יא</b>",
    " ה֤וֹרֵ֥נִי יְהוָ֗ה דַּ֫רְכֶּ֥ךָ &nbsp;&nbsp; וּ֭נְחֵנִי בְּאֹ֣רַח מִישׁ֑וֹר לְ֝מַ֗עַן שֽׁוֹרְרָֽי׃",
    "<br>",
    "<a name=\"12\"> </a>",
    "<b>יב</b>",
    " אַֽל־תִּ֭תְּנֵנִי בְּנֶ֣פֶשׁ צָרָ֑י &nbsp;&nbsp; כִּ֥י קָֽמוּ־בִ֥י עֵֽדֵי־שֶׁ֝֗קֶר וִיפֵ֥חַ חָמָֽס׃",
    "<br>",
    "<a name=\"13\"> </a>",
    "<b>יג</b>",
    " לׅׄוּׅׄלֵׅ֗ׄאׅׄ הֶֽ֭אֱמַנְתִּי לִרְא֥וֹת בְּֽטוּב־יְהוָ֗ה &nbsp;&nbsp; בְּאֶ֣רֶץ חַיִּֽים׃",
    "<br>",
    "<a name=\"14\"> </a>",
    "<b>יד</b>",
    " קַוֵּ֗ה אֶל־יְה֫וָ֥ה &nbsp;&nbsp; חֲ֭זַק וְיַֽאֲמֵ֣ץ לִבֶּ֑ךָ וְ֝קַוֵּ֗ה אֶל־יְהוָֽה׃"
  ],
  "lines": [
    {
      "verse": "א",
      "text": "לְדָוִ֨ד ׀ יְהוָ֤ה ׀ אוֹרִ֣י וְ֭יִשְׁעִי מִמִּ֣י אִירָ֑א יְהוָ֥ה מָֽעוֹז־חַ֝יַּ֗י מִמִּ֥י אֶפְחָֽד"
    },
    {
      "verse": "ב",
      "text": "בִּקְרֹ֤ב עָלַ֨י ׀ מְרֵעִים֮ לֶֽאֱכֹ֪ל אֶת־בְּשָׂ֫רִ֥י צָרַ֣י וְאֹֽיְבַ֣י לִ֑י הֵ֖מָּה כָֽשְׁל֣וּ וְנָפָֽלוּ"
    },
    {
      "verse": "ג",
      "text": "אִם־תַּֽחֲנֶ֬ה עָלַ֨י ׀ מַֽחֲנֶה֮ לֹֽא־יִירָ֪א לִ֫בִּ֥י אִם־תָּק֣וּם עָ֭לַי מִלְחָמָ֑ה בְּ֝זֹ֗את אֲנִ֣י בוֹטֵֽחַ"
    },
    {
      "verse": "ד",
      "text": "אַחַ֤ת ׀ שָׁאַ֣לְתִּי מֵֽאֵת־יְהוָה֮ אוֹתָ֪הּ אֲבַ֫קֵּ֥שׁ שִׁבְתִּ֣י בְּבֵית־יְ֭הוָה כָּל־יְמֵ֣י חַיַּ֑י לַֽחֲז֥וֹת בְּנֹֽעַם־יְ֝הוָ֗ה וּלְבַקֵּ֥ר בְּהֵֽיכָלֽוֹ"
    },
    {
      "verse": "ה",
      "text": "כִּ֤י יִצְפְּנֵ֨נִי ׀ בְּסֻכֹּה֮ בְּי֪וֹם רָ֫עָ֥ה יַ֭סְתִּרֵנִי בְּסֵ֣תֶר אָֽהֳל֑וֹ בְּ֝צ֗וּר יְרֽוֹמְמֵֽנִי"
    },
    {
      "verse": "ו",
      "text": "וְעַתָּ֨ה יָר֪וּם רֹאשִׁ֡י עַ֤ל אֹֽיְבַ֬י סְֽבִיבוֹתַ֗י וְאֶזְבְּחָ֣ה בְ֭אָֽהֳלוֹ זִבְחֵ֣י תְרוּעָ֑ה אָשִׁ֥ירָה וַֽ֝אֲזַמְּרָ֗ה לַֽיהוָֽה"
    },
    {
      "verse": "ז",
      "text": "שְׁמַע־יְהוָ֖ה קוֹלִ֥י אֶקְרָ֗א וְחָנֵּ֥נִי וַֽעֲנֵֽנִי"
    },
    {
      "verse": "ח",
      "text": "לְךָ֤ ׀ אָמַ֣ר לִ֭בִּי בַּקְּשׁ֣וּ פָנָ֑י אֶת־פָּנֶ֖יךָ יְהוָ֣ה אֲבַקֵּֽשׁ"
    },
    {
      "verse": "ט",
      "text": "אַל־תַּסְתֵּ֬ר פָּנֶ֨יךָ ׀ מִמֶּנִּי֮ אַ֥ל תַּט־בְּאַ֗ף עַ֫בְדֶּ֥ךָ עֶזְרָתִ֥י הָיִ֑יתָ אַֽל־תִּטְּשֵׁ֥נִי וְאַל־תַּֽ֝עַזְבֵ֗נִי אֱלֹהֵ֥י יִשְׁעִֽי"
    },
    {
      "verse": "י",
      "text": "כִּֽי־אָבִ֣י וְאִמִּ֣י עֲזָב֑וּנִי וַֽיהוָ֣ה יַֽאַסְפֵֽנִי"
    },
    {
      "verse": "יא",
      "text": "ה֤וֹרֵ֥נִי יְהוָ֗ה דַּ֫רְכֶּ֥ךָ וּ֭נְחֵנִי בְּאֹ֣רַח מִישׁ֑וֹר לְ֝מַ֗עַן שֽׁוֹרְרָֽי"
    },
    {
      "verse": "יב",
      "text": "אַֽל־תִּ֭תְּנֵנִי בְּנֶ֣פֶשׁ צָרָ֑י כִּ֥י קָֽמוּ־בִ֥י עֵֽדֵי־שֶׁ֝֗קֶר וִיפֵ֥חַ חָמָֽס"
    },
    {
      "verse": "יג",
      "text": "לׅׄוּׅׄלֵׅ֗ׄאׅׄ הֶֽ֭אֱמַנְתִּי לִרְא֥וֹת בְּֽטוּב־יְהוָ֗ה בְּאֶ֣רֶץ חַיִּֽים"
    },
    {
      "verse": "יד",
      "text": "קַוֵּ֗ה אֶל־יְה֫וָ֥ה חֲ֭זַק וְיַֽאֲמֵ֣ץ לִבֶּ֑ךָ וְ֝קַוֵּ֗ה אֶל־יְהוָֽה"
    }
  ],
  "perk": "כז"
}