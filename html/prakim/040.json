{
  "header": "<h1>תהילים פרק מ</h1>",
  "verses": [
    "<b>א</b>",
    " לַ֝מְנַצֵּ֗חַ לְדָוִ֥ד מִזְמֽוֹר׃",
    "<br>",
    "<a name=\"2\"> </a>",
    "<b>ב</b>",
    " קַוֺּ֣ה קִוִּ֣יתִי יְהוָ֑ה &nbsp;&nbsp; וַיֵּ֥ט אֵ֝לַ֗י וַיִּשְׁמַ֥ע שַׁוְעָתִֽי׃",
    "<br>",
    "<a name=\"3\"> </a>",
    "<b>ג</b>",
    " וַיַּֽעֲלֵ֤נִי&nbsp;׀ מִבּ֥וֹר שָׁאוֹן֮ &nbsp;&nbsp; מִטִּ֪יט הַיָּ֫וֵ֥ן",
    "<br>",
    "וַיָּ֖קֶם עַל־סֶ֥לַע רַגְלַ֗י &nbsp;&nbsp; כּוֹנֵ֥ן אֲשֻׁרָֽי׃",
    "<br>",
    "<a name=\"4\"> </a>",
    "<b>ד</b>",
    " וַיִּתֵּ֬ן בְּפִ֨י&nbsp;׀ שִׁ֥יר חָדָשׁ֮ &nbsp;&nbsp; תְּהִלָּ֪ה לֵֽאלֹ֫הֵ֥ינוּ",
    "<br>",
    "יִרְא֣וּ רַבִּ֣ים וְיִירָ֑אוּ &nbsp;&nbsp; וְ֝יִבְטְח֗וּ בַּֽיהוָֽה׃",
    "<br>",
    "<a name=\"5\"> </a>",
    "<b>ה</b>",
    " אַ֥שְֽׁרֵי הַגֶּ֗בֶר &nbsp;&nbsp; אֲשֶׁר־שָׂ֣ם יְ֭הוָה מִבְטַח֑וֹ",
    "<br>",
    "וְֽלֹא־פָנָ֥ה אֶל־רְ֝הָבִ֗ים &nbsp;&nbsp; וְשָׂטֵ֥י כָזָֽב׃",
    "<br>",
    "<a name=\"6\"> </a>",
    "<b>ו</b>",
    " רַבּ֤וֹת עָשִׂ֨יתָ&nbsp;׀ &nbsp;&nbsp; אַתָּ֤ה&nbsp;׀ יְהוָ֣ה אֱלֹהַי֮ ",
    "<br>",
    "נִ֥פְלְאֹתֶ֥יךָ וּמַחְשְׁבֹתֶ֗יךָ &nbsp;&nbsp; אֵ֫לֵ֥ינוּ",
    "<br>",
    "אֵ֤ין&nbsp;׀ עֲרֹ֬ךְ אֵלֶ֗יךָ אַגִּ֥ידָה וַֽאֲדַבֵּ֑רָה &nbsp;&nbsp; עָֽ֝צְמ֗וּ מִסַּפֵּֽר׃",
    "<br>",
    "<a name=\"7\"> </a>",
    "<b>ז</b>",
    " זֶ֤בַח וּמִנְחָ֨ה&nbsp;׀ לֹֽא־חָפַ֗צְתָּ &nbsp;&nbsp; אָ֭זְנַיִם כָּרִ֣יתָ לִּ֑י",
    "<br>",
    "עוֹלָ֥ה וַֽ֝חֲטָאָ֗ה &nbsp;&nbsp; לֹ֣א שָׁאָֽלְתָּ׃",
    "<br>",
    "<a name=\"8\"> </a>",
    "<b>ח</b>",
    " אָ֣ז אָ֭מַרְתִּי הִנֵּה־בָ֑אתִי &nbsp;&nbsp; בִּמְגִלַּת־סֵ֝֗פֶר כָּת֥וּב עָלָֽי׃",
    "<br>",
    "<a name=\"9\"> </a>",
    "<b>ט</b>",
    " לַ֥עֲשׂוֹת־רְצֽוֹנְךָ֣ אֱלֹהַ֣י חָפָ֑צְתִּי &nbsp;&nbsp; וְ֝ת֥וֹרָתְךָ֗ בְּת֣וֹךְ מֵעָֽי׃",
    "<br>",
    "<a name=\"10\"> </a>",
    "<b>י</b>",
    " בִּשַּׂ֤רְתִּי צֶ֨דֶק&nbsp;׀ בְּקָ֘הָ֤ל רָ֗ב &nbsp;&nbsp; הִנֵּ֣ה שְׂ֭פָתַי לֹ֣א אֶכְלָ֑א",
    "<br>",
    "יְ֝הוָ֗ה &nbsp;&nbsp; אַתָּ֥ה יָדָֽעְתָּ׃",
    "<br>",
    "<a name=\"11\"> </a>",
    "<b>יא</b>",
    " צִדְקָֽתְךָ֬ לֹֽא־כִסִּ֨יתִי&nbsp;׀ בְּת֬וֹךְ לִבִּ֗י &nbsp;&nbsp; אֱמוּנָֽתְךָ֣ וּתְשׁוּעָֽתְךָ֣ אָמָ֑רְתִּי",
    "<br>",
    "לֹֽא־כִחַ֥דְתִּי חַסְדְּךָ֥ וַֽ֝אֲמִתְּךָ֗ &nbsp;&nbsp; לְקָהָ֥ל רָֽב׃",
    "<br>",
    "<a name=\"12\"> </a>",
    "<b>יב</b>",
    " אַתָּ֤ה יְהוָ֗ה &nbsp;&nbsp; לֹֽא־תִכְלָ֣א רַֽחֲמֶ֣יךָ מִמֶּ֑נִּי",
    "<br>",
    "חַסְדְּךָ֥ וַֽ֝אֲמִתְּךָ֗ &nbsp;&nbsp; תָּמִ֥יד יִצְּרֽוּנִי׃",
    "<br>",
    "<a name=\"13\"> </a>",
    "<b>יג</b>",
    " כִּ֤י אָפְפֽוּ־עָלַ֨י&nbsp;׀ רָע֡וֹת &nbsp;&nbsp; עַד־אֵ֬ין מִסְפָּ֗ר ",
    "<br>",
    "הִשִּׂיג֣וּנִי עֲ֭וֺֽנֹתַי &nbsp;&nbsp; וְלֹֽא־יָכֹ֣לְתִּי לִרְא֑וֹת",
    "<br>",
    "עָֽצְמ֥וּ מִשַּֽׂעֲר֥וֹת רֹ֝אשִׁ֗י &nbsp;&nbsp; וְלִבִּ֥י עֲזָבָֽנִי׃",
    "<br>",
    "<a name=\"14\"> </a>",
    "<b>יד</b>",
    " רְצֵ֣ה יְ֭הוָה לְהַצִּילֵ֑נִי &nbsp;&nbsp; יְ֝הוָ֗ה לְעֶזְרָ֥תִי חֽוּשָׁה׃",
    "<br>",
    "<a name=\"15\"> </a>",
    "<b>טו</b>",
    " יֵ֘בֹ֤שׁוּ וְיַחְפְּר֨וּ&nbsp;׀ יַחַד֮ &nbsp;&nbsp; מְבַקְשֵׁ֥י נַפְשִׁ֗י לִסְפּ֫וֹתָ֥הּ",
    "<br>",
    "יִסֹּ֣גוּ אָ֭חוֹר וְיִכָּֽלְמ֑וּ &nbsp;&nbsp; חֲ֝פֵצֵ֗י רָֽעָתִֽי׃",
    "<br>",
    "<a name=\"16\"> </a>",
    "<b>טז</b>",
    " יָ֭שֹׁמּוּ עַל־עֵ֣קֶב בָּשְׁתָּ֑ם &nbsp;&nbsp; הָאֹֽמְרִ֥ים לִ֝֗י הֶאָ֥ח&nbsp;׀ הֶאָֽח׃",
    "<br>",
    "<a name=\"17\"> </a>",
    "<b>יז</b>",
    " יָ֘שִׂ֤ישׂוּ וְיִשְׂמְח֨וּ&nbsp;׀ בְּךָ֗ &nbsp;&nbsp; כָּֽל־מְבַ֫קְשֶׁ֥יךָ",
    "<br>",
    "יֹֽאמְר֣וּ תָ֭מִיד יִגְדַּ֣ל יְהוָ֑ה &nbsp;&nbsp; אֹֽ֝הֲבֵ֗י תְּשֽׁוּעָתֶֽךָ׃",
    "<br>",
    "<a name=\"18\"> </a>",
    "<b>יח</b>",
    " וַֽאֲנִ֤י&nbsp;׀ עָנִ֣י וְאֶבְיוֹן֮ &nbsp;&nbsp; אֲדֹנָ֪י יַֽחֲשָׁ֫ב לִ֥י",
    "<br>",
    "עֶזְרָתִ֣י וּמְפַלְטִ֣י אַ֑תָּה &nbsp;&nbsp; אֱ֝לֹהַ֗י אַל־תְּאַחַֽר׃"
  ],
  "lines": [
    {
      "verse": "א",
      "text": "לַ֝מְנַצֵּ֗חַ לְדָוִ֥ד מִזְמֽוֹר"
    },
    {
      "verse": "ב",
      "text": "קַוֺּ֣ה קִוִּ֣יתִי יְהוָ֑ה וַיֵּ֥ט אֵ֝לַ֗י וַיִּשְׁמַ֥ע שַׁוְעָתִֽי"
    },
    {
      "verse": "ג",
      "text": "וַיַּֽעֲלֵ֤נִי ׀ מִבּ֥וֹר שָׁאוֹן֮ מִטִּ֪יט הַיָּ֫וֵ֥ן וַיָּ֖קֶם עַל־סֶ֥לַע רַגְלַ֗י כּוֹנֵ֥ן אֲשֻׁרָֽי"
    },
    {
      "verse": "ד",
      "text": "וַיִּתֵּ֬ן בְּפִ֨י ׀ שִׁ֥יר חָדָשׁ֮ תְּהִלָּ֪ה לֵֽאלֹ֫הֵ֥ינוּ יִרְא֣וּ רַבִּ֣ים וְיִירָ֑אוּ וְ֝יִבְטְח֗וּ בַּֽיהוָֽה"
    },
    {
      "verse": "ה",
      "text": "אַ֥שְֽׁרֵי הַגֶּ֗בֶר אֲשֶׁר־שָׂ֣ם יְ֭הוָה מִבְטַח֑וֹ וְֽלֹא־פָנָ֥ה אֶל־רְ֝הָבִ֗ים וְשָׂטֵ֥י כָזָֽב"
    },
    {
      "verse": "ו",
      "text": "רַבּ֤וֹת עָשִׂ֨יתָ ׀ אַתָּ֤ה ׀ יְהוָ֣ה אֱלֹהַי֮ נִ֥פְלְאֹתֶ֥יךָ וּמַחְשְׁבֹתֶ֗יךָ אֵ֫לֵ֥ינוּ אֵ֤ין ׀ עֲרֹ֬ךְ אֵלֶ֗יךָ אַגִּ֥ידָה וַֽאֲדַבֵּ֑רָה עָֽ֝צְמ֗וּ מִסַּפֵּֽר"
    },
    {
      "verse": "ז",
      "text": "זֶ֤בַח וּמִנְחָ֨ה ׀ לֹֽא־חָפַ֗צְתָּ אָ֭זְנַיִם כָּרִ֣יתָ לִּ֑י עוֹלָ֥ה וַֽ֝חֲטָאָ֗ה לֹ֣א שָׁאָֽלְתָּ"
    },
    {
      "verse": "ח",
      "text": "אָ֣ז אָ֭מַרְתִּי הִנֵּה־בָ֑אתִי בִּמְגִלַּת־סֵ֝֗פֶר כָּת֥וּב עָלָֽי"
    },
    {
      "verse": "ט",
      "text": "לַ֥עֲשׂוֹת־רְצֽוֹנְךָ֣ אֱלֹהַ֣י חָפָ֑צְתִּי וְ֝ת֥וֹרָתְךָ֗ בְּת֣וֹךְ מֵעָֽי"
    },
    {
      "verse": "י",
      "text": "בִּשַּׂ֤רְתִּי צֶ֨דֶק ׀ בְּקָ֘הָ֤ל רָ֗ב הִנֵּ֣ה שְׂ֭פָתַי לֹ֣א אֶכְלָ֑א יְ֝הוָ֗ה אַתָּ֥ה יָדָֽעְתָּ"
    },
    {
      "verse": "יא",
      "text": "צִדְקָֽתְךָ֬ לֹֽא־כִסִּ֨יתִי ׀ בְּת֬וֹךְ לִבִּ֗י אֱמוּנָֽתְךָ֣ וּתְשׁוּעָֽתְךָ֣ אָמָ֑רְתִּי לֹֽא־כִחַ֥דְתִּי חַסְדְּךָ֥ וַֽ֝אֲמִתְּךָ֗ לְקָהָ֥ל רָֽב"
    },
    {
      "verse": "יב",
      "text": "אַתָּ֤ה יְהוָ֗ה לֹֽא־תִכְלָ֣א רַֽחֲמֶ֣יךָ מִמֶּ֑נִּי חַסְדְּךָ֥ וַֽ֝אֲמִתְּךָ֗ תָּמִ֥יד יִצְּרֽוּנִי"
    },
    {
      "verse": "יג",
      "text": "כִּ֤י אָפְפֽוּ־עָלַ֨י ׀ רָע֡וֹת עַד־אֵ֬ין מִסְפָּ֗ר הִשִּׂיג֣וּנִי עֲ֭וֺֽנֹתַי וְלֹֽא־יָכֹ֣לְתִּי לִרְא֑וֹת עָֽצְמ֥וּ מִשַּֽׂעֲר֥וֹת רֹ֝אשִׁ֗י וְלִבִּ֥י עֲזָבָֽנִי"
    },
    {
      "verse": "יד",
      "text": "רְצֵ֣ה יְ֭הוָה לְהַצִּילֵ֑נִי יְ֝הוָ֗ה לְעֶזְרָ֥תִי חֽוּשָׁה"
    },
    {
      "verse": "טו",
      "text": "יֵ֘בֹ֤שׁוּ וְיַחְפְּר֨וּ ׀ יַחַד֮ מְבַקְשֵׁ֥י נַפְשִׁ֗י לִסְפּ֫וֹתָ֥הּ יִסֹּ֣גוּ אָ֭חוֹר וְיִכָּֽלְמ֑וּ חֲ֝פֵצֵ֗י רָֽעָתִֽי"
    },
    {
      "verse": "טז",
      "text": "יָ֭שֹׁמּוּ עַל־עֵ֣קֶב בָּשְׁתָּ֑ם הָאֹֽמְרִ֥ים לִ֝֗י הֶאָ֥ח ׀ הֶאָֽח"
    },
    {
      "verse": "יז",
      "text": "יָ֘שִׂ֤ישׂוּ וְיִשְׂמְח֨וּ ׀ בְּךָ֗ כָּֽל־מְבַ֫קְשֶׁ֥יךָ יֹֽאמְר֣וּ תָ֭מִיד יִגְדַּ֣ל יְהוָ֑ה אֹֽ֝הֲבֵ֗י תְּשֽׁוּעָתֶֽךָ"
    },
    {
      "verse": "יח",
      "text": "וַֽאֲנִ֤י ׀ עָנִ֣י וְאֶבְיוֹן֮ אֲדֹנָ֪י יַֽחֲשָׁ֫ב לִ֥י עֶזְרָתִ֣י וּמְפַלְטִ֣י אַ֑תָּה אֱ֝לֹהַ֗י אַל־תְּאַחַֽר"
    }
  ],
  "perk": "מ"
}