{
  "header": "<h1>תהילים פרק צב</h1>",
  "verses": [
    "<b>א</b>",
    " מִזְמ֥וֹר שִׁ֗יר לְי֣וֹם הַשַּׁבָּֽת׃",
    "<br>",
    "<a name=\"2\"> </a>",
    "<b>ב</b>",
    " ט֗וֹב לְהֹד֥וֹת לַֽיהוָ֑ה &nbsp;&nbsp; וּלְזַמֵּ֖ר לְשִׁמְךָ֣ עֶלְיֽוֹן׃",
    "<br>",
    "<a name=\"3\"> </a>",
    "<b>ג</b>",
    " לְהַגִּ֣יד בַּבֹּ֣קֶר חַסְדֶּ֑ךָ &nbsp;&nbsp; וֶ֝אֱמ֥וּנָתְךָ֗ בַּלֵּילֽוֹת׃",
    "<br>",
    "<a name=\"4\"> </a>",
    "<b>ד</b>",
    " עֲֽלֵי־עָ֭שׂוֹר וַֽעֲלֵי־נָ֑בֶל &nbsp;&nbsp; עֲלֵ֖י הִגָּי֣וֹן בְּכִנּֽוֹר׃",
    "<br>",
    "<a name=\"5\"> </a>",
    "<b>ה</b>",
    " כִּ֤י שִׂמַּחְתַּ֣נִי יְהוָ֣ה בְּפָֽעֳלֶ֑ךָ &nbsp;&nbsp; בְּֽמַעֲשֵׂ֖י יָדֶ֣יךָ אֲרַנֵּֽן׃",
    "<br>",
    "<a name=\"6\"> </a>",
    "<b>ו</b>",
    " מַה־גָּֽדְל֣וּ מַֽעֲשֶׂ֣יךָ יְהוָ֑ה &nbsp;&nbsp; מְ֝אֹ֗ד עָֽמְק֥וּ מַחְשְׁבֹתֶֽיךָ׃",
    "<br>",
    "<a name=\"7\"> </a>",
    "<b>ז</b>",
    " אִֽישׁ־בַּ֭עַר לֹ֣א יֵדָ֑ע &nbsp;&nbsp; וּ֝כְסִ֗יל לֹֽא־יָבִ֥ין אֶת־זֹֽאת׃",
    "<br>",
    "<a name=\"8\"> </a>",
    "<b>ח</b>",
    " בִּפְרֹ֤חַ רְשָׁעִ֨ים&nbsp;׀ כְּמ֥וֹ עֵ֗שֶׂב וַ֭יָּצִיצוּ כָּל־פֹּ֣עֲלֵי אָ֑וֶן &nbsp;&nbsp; לְהִשָּֽׁמְדָ֥ם עֲדֵי־עַֽד׃",
    "<br>",
    "<a name=\"9\"> </a>",
    "<b>ט</b>",
    " וְאַתָּ֥ה מָר֗וֹם &nbsp;&nbsp; לְעֹלָ֥ם יְהוָֽה׃",
    "<br>",
    "<a name=\"10\"> </a>",
    "<b>י</b>",
    " כִּ֤י הִנֵּ֪ה אֹֽיְבֶ֡יךָ&nbsp;׀ יְֽהוָ֗ה &nbsp;&nbsp; כִּֽי־הִנֵּ֣ה אֹֽיְבֶ֣יךָ יֹאבֵ֑דוּ",
    "<br>",
    "יִ֝תְפָּֽרְד֗וּ &nbsp;&nbsp; כָּל־פֹּ֥עֲלֵי אָֽוֶן׃",
    "<br>",
    "<a name=\"11\"> </a>",
    "<b>יא</b>",
    " וַתָּ֣רֶם כִּרְאֵ֣ים קַרְנִ֑י &nbsp;&nbsp; בַּ֝לֹּתִ֗י בְּשֶׁ֣מֶן רַֽעֲנָֽן׃",
    "<br>",
    "<a name=\"12\"> </a>",
    "<b>יב</b>",
    " וַתַּבֵּ֥ט עֵינִ֗י &nbsp;&nbsp; בְּשׁ֫וּרָ֥י",
    "<br>",
    "בַּקָּמִ֖ים עָלַ֥י מְרֵעִ֗ים &nbsp;&nbsp; תִּשְׁמַ֥עְנָה אָזְנָֽי׃",
    "<br>",
    "<a name=\"13\"> </a>",
    "<b>יג</b>",
    " צַ֭דִּיק כַּתָּמָ֣ר יִפְרָ֑ח &nbsp;&nbsp; כְּאֶ֖רֶז בַּלְּבָנ֣וֹן יִשְׂגֶּֽה׃",
    "<br>",
    "<a name=\"14\"> </a>",
    "<b>יד</b>",
    " שְׁ֭תוּלִים בְּבֵ֣ית יְהוָ֑ה &nbsp;&nbsp; בְּחַצְר֖וֹת אֱלֹהֵ֣ינוּ יַפְרִֽיחוּ׃",
    "<br>",
    "<a name=\"15\"> </a>",
    "<b>טו</b>",
    " ע֭וֹד יְנוּב֣וּן בְּשֵׂיבָ֑ה &nbsp;&nbsp; דְּשֵׁנִ֖ים וְֽרַעֲנַנִּ֣ים יִֽהְיֽוּ׃",
    "<br>",
    "<a name=\"16\"> </a>",
    "<b>טז</b>",
    " לְ֭הַגִּיד כִּֽי־יָשָׁ֣ר יְהוָ֑ה &nbsp;&nbsp; צ֝וּרִ֗י וְֽלֹא־עלתה ",
    "<span class=\"qri\">עַוְלָ֥תָה</span>",
    " בּֽוֹ׃"
  ],
  "lines": [
    {
      "verse": "א",
      "text": "מִזְמ֥וֹר שִׁ֗יר לְי֣וֹם הַשַּׁבָּֽת"
    },
    {
      "verse": "ב",
      "text": "ט֗וֹב לְהֹד֥וֹת לַֽיהוָ֑ה וּלְזַמֵּ֖ר לְשִׁמְךָ֣ עֶלְיֽוֹן"
    },
    {
      "verse": "ג",
      "text": "לְהַגִּ֣יד בַּבֹּ֣קֶר חַסְדֶּ֑ךָ וֶ֝אֱמ֥וּנָתְךָ֗ בַּלֵּילֽוֹת"
    },
    {
      "verse": "ד",
      "text": "עֲֽלֵי־עָ֭שׂוֹר וַֽעֲלֵי־נָ֑בֶל עֲלֵ֖י הִגָּי֣וֹן בְּכִנּֽוֹר"
    },
    {
      "verse": "ה",
      "text": "כִּ֤י שִׂמַּחְתַּ֣נִי יְהוָ֣ה בְּפָֽעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן"
    },
    {
      "verse": "ו",
      "text": "מַה־גָּֽדְל֣וּ מַֽעֲשֶׂ֣יךָ יְהוָ֑ה מְ֝אֹ֗ד עָֽמְק֥וּ מַחְשְׁבֹתֶֽיךָ"
    },
    {
      "verse": "ז",
      "text": "אִֽישׁ־בַּ֭עַר לֹ֣א יֵדָ֑ע וּ֝כְסִ֗יל לֹֽא־יָבִ֥ין אֶת־זֹֽאת"
    },
    {
      "verse": "ח",
      "text": "בִּפְרֹ֤חַ רְשָׁעִ֨ים ׀ כְּמ֥וֹ עֵ֗שֶׂב וַ֭יָּצִיצוּ כָּל־פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־עַֽד"
    },
    {
      "verse": "ט",
      "text": "וְאַתָּ֥ה מָר֗וֹם לְעֹלָ֥ם יְהוָֽה"
    },
    {
      "verse": "י",
      "text": "כִּ֤י הִנֵּ֪ה אֹֽיְבֶ֡יךָ ׀ יְֽהוָ֗ה כִּֽי־הִנֵּ֣ה אֹֽיְבֶ֣יךָ יֹאבֵ֑דוּ יִ֝תְפָּֽרְד֗וּ כָּל־פֹּ֥עֲלֵי אָֽוֶן"
    },
    {
      "verse": "יא",
      "text": "וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַֽעֲנָֽן"
    },
    {
      "verse": "יב",
      "text": "וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אָזְנָֽי"
    },
    {
      "verse": "יג",
      "text": "צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנ֣וֹן יִשְׂגֶּֽה"
    },
    {
      "verse": "יד",
      "text": "שְׁ֭תוּלִים בְּבֵ֣ית יְהוָ֑ה בְּחַצְר֖וֹת אֱלֹהֵ֣ינוּ יַפְרִֽיחוּ"
    },
    {
      "verse": "טו",
      "text": "ע֭וֹד יְנוּב֣וּן בְּשֵׂיבָ֑ה דְּשֵׁנִ֖ים וְֽרַעֲנַנִּ֣ים יִֽהְיֽוּ"
    },
    {
      "verse": "טז",
      "text": "לְ֭הַגִּיד כִּֽי־יָשָׁ֣ר יְהוָ֑ה צ֝וּרִ֗י וְֽלֹא־עלתה <span class=\"qri\">עַוְלָ֥תָה</span> בּֽוֹ"
    }
  ],
  "perk": "צב"
}