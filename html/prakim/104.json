{
  "header": "<h1>תהילים פרק קמ</h1>",
  "verses": [
    "<b>א</b>",
    " לַמְנַצֵּ֗חַ מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " חַלְּצֵ֣נִי יְ֭הוָה מֵֽאָדָ֣ם רָ֑ע &nbsp;&nbsp; מֵאִ֖ישׁ חֲמָסִ֣ים תִּנְצְרֵֽנִי׃",
    "<br>",
    "<a name=\"3\"> </a>",
    "<b>ג</b>",
    " אֲשֶׁ֤ר חָֽשְׁב֣וּ רָע֣וֹת בְּלֵ֑ב &nbsp;&nbsp; כָּל־י֝֗וֹם יָג֥וּרוּ מִלְחָמֽוֹת׃",
    "<br>",
    "<a name=\"4\"> </a>",
    "<b>ד</b>",
    " שָׁ֥נְנ֣וּ לְשׁוֹנָם֮ כְּֽמוֹ־נָ֫חָ֥שׁ &nbsp;&nbsp; חֲמַ֥ת עַכְשׁ֑וּב תַּ֖חַת שְׂפָתֵ֣ימוֹ סֶֽלָה׃",
    "<br>",
    "<a name=\"5\"> </a>",
    "<b>ה</b>",
    " שָׁמְרֵ֤נִי יְהוָ֨ה&nbsp;׀ מִ֘ידֵ֤י רָשָׁ֗ע &nbsp;&nbsp; מֵאִ֣ישׁ חֲמָסִ֣ים תִּנְצְרֵ֑נִי",
    "<br>",
    "אֲשֶׁ֥ר חָֽ֝שְׁב֗וּ &nbsp;&nbsp; לִדְח֥וֹת פְּעָמָֽי׃",
    "<br>",
    "<a name=\"6\"> </a>",
    "<b>ו</b>",
    " טָ֥מְנֽוּ גֵאִ֨ים&nbsp;׀ פַּ֡ח לִ֗י &nbsp;&nbsp; וַֽחֲבָלִ֗ים פָּ֣רְשׂוּ רֶ֭שֶׁת לְיַד־מַעְגָּ֑ל",
    "<br>",
    "מֹֽקְשִׁ֖ים שָֽׁתוּ־לִ֣י &nbsp;&nbsp; סֶֽלָה׃",
    "<br>",
    "<a name=\"7\"> </a>",
    "<b>ז</b>",
    " אָמַ֣רְתִּי לַֽ֭יהוָה אֵ֣לִי אָ֑תָּה &nbsp;&nbsp; הַֽאֲזִ֥ינָה יְ֝הוָ֗ה ק֣וֹל תַּֽחֲנוּנָֽי׃",
    "<br>",
    "<a name=\"8\"> </a>",
    "<b>ח</b>",
    " יְהוִ֣ה אֲ֭דֹנָי עֹ֣ז יְשֽׁוּעָתִ֑י &nbsp;&nbsp; סַכֹּ֥תָה לְ֝רֹאשִׁ֗י בְּי֣וֹם נָֽשֶׁק׃",
    "<br>",
    "<a name=\"9\"> </a>",
    "<b>ט</b>",
    " אַל־תִּתֵּ֣ן יְ֭הוָה מַֽאֲוַיֵּ֣י רָשָׁ֑ע &nbsp;&nbsp; זְמָמ֥וֹ אַל־תָּ֝פֵ֗ק יָר֥וּמוּ סֶֽלָה׃",
    "<br>",
    "<a name=\"10\"> </a>",
    "<b>י</b>",
    " רֹ֥אשׁ מְסִבָּ֑י &nbsp;&nbsp; עֲמַ֖ל שְׂפָתֵ֣ימוֹ יכסומו ",
    "<span class=\"qri\">יְכַסֵּֽימוֹ</span>",
    "׃",
    "<br>",
    "<a name=\"11\"> </a>",
    "<b>יא</b>",
    " ימיטו ",
    "<span class=\"qri\">יִמּ֥וֹטוּ</span>",
    " עֲלֵיהֶ֗ם גֶּֽחָ֫לִ֥ים &nbsp;&nbsp; בָּאֵ֥שׁ יַפִּלֵ֑ם בְּ֝מַֽהֲמֹר֗וֹת בַּל־יָקֽוּמוּ׃",
    "<br>",
    "<a name=\"12\"> </a>",
    "<b>יב</b>",
    " אִ֥ישׁ לָשׁוֹן֮ בַּל־יִכּ֪וֹן בָּ֫אָ֥רֶץ &nbsp;&nbsp; אִישׁ־חָמָ֥ס רָ֑ע יְ֝צוּדֶ֗נּוּ לְמַדְחֵפֹֽת׃",
    "<br>",
    "<a name=\"13\"> </a>",
    "<b>יג</b>",
    " ידעת ",
    "<span class=\"qri\">יָדַ֗עְתִּי</span>",
    " כִּֽי־יַעֲשֶׂ֣ה יְ֭הוָה דִּ֣ין עָנִ֑י &nbsp;&nbsp; מִ֝שְׁפַּ֗ט אֶבְיֹנִֽים׃",
    "<br>",
    "<a name=\"14\"> </a>",
    "<b>יד</b>",
    " אַ֣ךְ צַ֭דִּיקִים יוֹד֣וּ לִשְׁמֶ֑ךָ &nbsp;&nbsp; יֵֽשְׁב֥וּ יְ֝שָׁרִ֗ים אֶת־פָּנֶֽיךָ׃"
  ],
  "lines": [
    {
      "verse": "א",
      "text": "לַמְנַצֵּ֗חַ מִזְמ֥וֹר לְדָוִֽד"
    },
    {
      "verse": "ב",
      "text": "חַלְּצֵ֣נִי יְ֭הוָה מֵֽאָדָ֣ם רָ֑ע מֵאִ֖ישׁ חֲמָסִ֣ים תִּנְצְרֵֽנִי"
    },
    {
      "verse": "ג",
      "text": "אֲשֶׁ֤ר חָֽשְׁב֣וּ רָע֣וֹת בְּלֵ֑ב כָּל־י֝֗וֹם יָג֥וּרוּ מִלְחָמֽוֹת"
    },
    {
      "verse": "ד",
      "text": "שָׁ֥נְנ֣וּ לְשׁוֹנָם֮ כְּֽמוֹ־נָ֫חָ֥שׁ חֲמַ֥ת עַכְשׁ֑וּב תַּ֖חַת שְׂפָתֵ֣ימוֹ סֶֽלָה"
    },
    {
      "verse": "ה",
      "text": "שָׁמְרֵ֤נִי יְהוָ֨ה ׀ מִ֘ידֵ֤י רָשָׁ֗ע מֵאִ֣ישׁ חֲמָסִ֣ים תִּנְצְרֵ֑נִי אֲשֶׁ֥ר חָֽ֝שְׁב֗וּ לִדְח֥וֹת פְּעָמָֽי"
    },
    {
      "verse": "ו",
      "text": "טָ֥מְנֽוּ גֵאִ֨ים ׀ פַּ֡ח לִ֗י וַֽחֲבָלִ֗ים פָּ֣רְשׂוּ רֶ֭שֶׁת לְיַד־מַעְגָּ֑ל מֹֽקְשִׁ֖ים שָֽׁתוּ־לִ֣י סֶֽלָה"
    },
    {
      "verse": "ז",
      "text": "אָמַ֣רְתִּי לַֽ֭יהוָה אֵ֣לִי אָ֑תָּה הַֽאֲזִ֥ינָה יְ֝הוָ֗ה ק֣וֹל תַּֽחֲנוּנָֽי"
    },
    {
      "verse": "ח",
      "text": "יְהוִ֣ה אֲ֭דֹנָי עֹ֣ז יְשֽׁוּעָתִ֑י סַכֹּ֥תָה לְ֝רֹאשִׁ֗י בְּי֣וֹם נָֽשֶׁק"
    },
    {
      "verse": "ט",
      "text": "אַל־תִּתֵּ֣ן יְ֭הוָה מַֽאֲוַיֵּ֣י רָשָׁ֑ע זְמָמ֥וֹ אַל־תָּ֝פֵ֗ק יָר֥וּמוּ סֶֽלָה"
    },
    {
      "verse": "י",
      "text": "רֹ֥אשׁ מְסִבָּ֑י עֲמַ֖ל שְׂפָתֵ֣ימוֹ יכסומו <span class=\"qri\">יְכַסֵּֽימוֹ</span> "
    },
    {
      "verse": "יא",
      "text": "ימיטו <span class=\"qri\">יִמּ֥וֹטוּ</span> עֲלֵיהֶ֗ם גֶּֽחָ֫לִ֥ים בָּאֵ֥שׁ יַפִּלֵ֑ם בְּ֝מַֽהֲמֹר֗וֹת בַּל־יָקֽוּמוּ"
    },
    {
      "verse": "יב",
      "text": "אִ֥ישׁ לָשׁוֹן֮ בַּל־יִכּ֪וֹן בָּ֫אָ֥רֶץ אִישׁ־חָמָ֥ס רָ֑ע יְ֝צוּדֶ֗נּוּ לְמַדְחֵפֹֽת"
    },
    {
      "verse": "יג",
      "text": "ידעת <span class=\"qri\">יָדַ֗עְתִּי</span> כִּֽי־יַעֲשֶׂ֣ה יְ֭הוָה דִּ֣ין עָנִ֑י מִ֝שְׁפַּ֗ט אֶבְיֹנִֽים"
    },
    {
      "verse": "יד",
      "text": "אַ֣ךְ צַ֭דִּיקִים יוֹד֣וּ לִשְׁמֶ֑ךָ יֵֽשְׁב֥וּ יְ֝שָׁרִ֗ים אֶת־פָּנֶֽיךָ"
    }
  ],
  "perk": "קמ"
}