{
  "header": "<h1>תהילים פרק נח</h1>",
  "verses": [
    "<b>א</b>",
    " לַמְנַצֵּ֥חַ אַל־תַּשְׁחֵ֗ת לְדָוִ֥ד מִכְתָּֽם׃",
    "<br>",
    "<a name=\"2\"> </a>",
    "<b>ב</b>",
    " הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן &nbsp;&nbsp; מֵֽישָׁרִ֥ים תִּ֝שְׁפְּט֗וּ בְּנֵ֣י אָדָֽם׃",
    "<br>",
    "<a name=\"3\"> </a>",
    "<b>ג</b>",
    " אַף־בְּלֵב֮ עוֹלֹ֪ת תִּפְעָ֫ל֥וּן &nbsp;&nbsp; בָּאָ֡רֶץ חֲמַ֥ס יְ֝דֵיכֶ֗ם תְּפַלֵּסֽוּן׃",
    "<br>",
    "<a name=\"4\"> </a>",
    "<b>ד</b>",
    " זֹ֣רוּ רְשָׁעִ֣ים מֵרָ֑חֶם &nbsp;&nbsp; תָּע֥וּ מִ֝בֶּ֗טֶן דֹּֽבְרֵ֥י כָזָֽב׃",
    "<br>",
    "<a name=\"5\"> </a>",
    "<b>ה</b>",
    " חֲמַת־לָ֗מוֹ כִּדְמ֥וּת חֲמַת־נָחָ֑שׁ &nbsp;&nbsp; כְּמוֹ־פֶ֥תֶן חֵ֝רֵ֗שׁ יַאְטֵ֥ם אָזְנֽוֹ׃",
    "<br>",
    "<a name=\"6\"> </a>",
    "<b>ו</b>",
    " אֲשֶׁ֣ר לֹֽא־יִ֭שְׁמַע לְק֣וֹל מְלַֽחֲשִׁ֑ים &nbsp;&nbsp; חוֹבֵ֖ר חֲבָרִ֣ים מְחֻכָּֽם׃",
    "<br>",
    "<a name=\"7\"> </a>",
    "<b>ז</b>",
    " אֱֽלֹהִ֗ים הֲרָס־שִׁנֵּ֥ימוֹ בְּפִ֑ימוֹ &nbsp;&nbsp; מַלְתְּע֥וֹת כְּ֝פִירִ֗ים נְתֹ֣ץ&nbsp;׀ יְהוָֽה׃",
    "<br>",
    "<a name=\"8\"> </a>",
    "<b>ח</b>",
    " יִמָּֽאֲס֣וּ כְמוֹ־מַ֭יִם &nbsp;&nbsp; יִתְהַלְּכוּ־לָ֑מוֹ",
    "<br>",
    "יִדְרֹ֥ךְ חִ֝צָּ֗ו &nbsp;&nbsp; כְּמ֣וֹ יִתְמֹלָֽלוּ׃",
    "<br>",
    "<a name=\"9\"> </a>",
    "<b>ט</b>",
    " כְּמ֣וֹ שַׁ֭בְּלוּל תֶּ֣מֶס יַֽהֲלֹ֑ךְ &nbsp;&nbsp; נֵ֥פֶל אֵ֝֗שֶׁת בַּל־חָ֥זוּ שָֽׁמֶשׁ׃",
    "<br>",
    "<a name=\"10\"> </a>",
    "<b>י</b>",
    " בְּטֶ֤רֶם&nbsp;׀ יָבִ֣ינוּ סִּירֹֽתֵכֶ֣ם אָטָ֑ד &nbsp;&nbsp; כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ׃",
    "<br>",
    "<a name=\"11\"> </a>",
    "<b>יא</b>",
    " יִשְׂמַ֣ח צַ֭דִּיק כִּֽי־חָזָ֣ה נָקָ֑ם &nbsp;&nbsp; פְּעָמָ֥יו יִ֝רְחַ֗ץ בְּדַ֣ם הָֽרָשָֽׁע׃",
    "<br>",
    "<a name=\"12\"> </a>",
    "<b>יב</b>",
    " וְיֹאמַ֣ר אָ֭דָם אַךְ־פְּרִ֣י לַצַּדִּ֑יק &nbsp;&nbsp; אַ֥ךְ יֵשׁ־אֱ֝לֹהִ֗ים שֹֽׁפְטִ֥ים בָּאָֽרֶץ׃"
  ],
  "lines": [
    {
      "verse": "א",
      "text": "לַמְנַצֵּ֥חַ אַל־תַּשְׁחֵ֗ת לְדָוִ֥ד מִכְתָּֽם"
    },
    {
      "verse": "ב",
      "text": "הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן מֵֽישָׁרִ֥ים תִּ֝שְׁפְּט֗וּ בְּנֵ֣י אָדָֽם"
    },
    {
      "verse": "ג",
      "text": "אַף־בְּלֵב֮ עוֹלֹ֪ת תִּפְעָ֫ל֥וּן בָּאָ֡רֶץ חֲמַ֥ס יְ֝דֵיכֶ֗ם תְּפַלֵּסֽוּן"
    },
    {
      "verse": "ד",
      "text": "זֹ֣רוּ רְשָׁעִ֣ים מֵרָ֑חֶם תָּע֥וּ מִ֝בֶּ֗טֶן דֹּֽבְרֵ֥י כָזָֽב"
    },
    {
      "verse": "ה",
      "text": "חֲמַת־לָ֗מוֹ כִּדְמ֥וּת חֲמַת־נָחָ֑שׁ כְּמוֹ־פֶ֥תֶן חֵ֝רֵ֗שׁ יַאְטֵ֥ם אָזְנֽוֹ"
    },
    {
      "verse": "ו",
      "text": "אֲשֶׁ֣ר לֹֽא־יִ֭שְׁמַע לְק֣וֹל מְלַֽחֲשִׁ֑ים חוֹבֵ֖ר חֲבָרִ֣ים מְחֻכָּֽם"
    },
    {
      "verse": "ז",
      "text": "אֱֽלֹהִ֗ים הֲרָס־שִׁנֵּ֥ימוֹ בְּפִ֑ימוֹ מַלְתְּע֥וֹת כְּ֝פִירִ֗ים נְתֹ֣ץ ׀ יְהוָֽה"
    },
    {
      "verse": "ח",
      "text": "יִמָּֽאֲס֣וּ כְמוֹ־מַ֭יִם יִתְהַלְּכוּ־לָ֑מוֹ יִדְרֹ֥ךְ חִ֝צָּ֗ו כְּמ֣וֹ יִתְמֹלָֽלוּ"
    },
    {
      "verse": "ט",
      "text": "כְּמ֣וֹ שַׁ֭בְּלוּל תֶּ֣מֶס יַֽהֲלֹ֑ךְ נֵ֥פֶל אֵ֝֗שֶׁת בַּל־חָ֥זוּ שָֽׁמֶשׁ"
    },
    {
      "verse": "י",
      "text": "בְּטֶ֤רֶם ׀ יָבִ֣ינוּ סִּירֹֽתֵכֶ֣ם אָטָ֑ד כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ"
    },
    {
      "verse": "יא",
      "text": "יִשְׂמַ֣ח צַ֭דִּיק כִּֽי־חָזָ֣ה נָקָ֑ם פְּעָמָ֥יו יִ֝רְחַ֗ץ בְּדַ֣ם הָֽרָשָֽׁע"
    },
    {
      "verse": "יב",
      "text": "וְיֹאמַ֣ר אָ֭דָם אַךְ־פְּרִ֣י לַצַּדִּ֑יק אַ֥ךְ יֵשׁ־אֱ֝לֹהִ֗ים שֹֽׁפְטִ֥ים בָּאָֽרֶץ"
    }
  ],
  "perk": "נח"
}