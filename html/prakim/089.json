{
  "header": "<h1>תהילים פרק פט</h1>",
  "verses": [
    "<b>א</b>",
    " מַ֝שְׂכִּ֗יל לְאֵיתָ֥ן הָֽאֶזְרָחִֽי׃",
    "<br>",
    "<a name=\"2\"> </a>",
    "<b>ב</b>",
    " חַֽסְדֵ֣י יְ֭הוָה עוֹלָ֣ם אָשִׁ֑ירָה &nbsp;&nbsp; לְדֹ֥ר וָדֹ֓ר&nbsp;׀ אוֹדִ֖יעַ אֱמוּנָֽתְךָ֣ בְּפִֽי׃",
    "<br>",
    "<a name=\"3\"> </a>",
    "<b>ג</b>",
    " כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה &nbsp;&nbsp; שָׁמַ֓יִם&nbsp;׀ תָּכִ֖ן אֱמוּנָֽתְךָ֣ בָהֶֽם׃",
    "<br>",
    "<a name=\"4\"> </a>",
    "<b>ד</b>",
    " כָּרַ֣תִּי בְ֭רִית לִבְחִירִ֑י &nbsp;&nbsp; נִ֝שְׁבַּ֗עְתִּי לְדָוִ֥ד עַבְדִּֽי׃",
    "<br>",
    "<a name=\"5\"> </a>",
    "<b>ה</b>",
    " עַד־ע֭וֹלָם אָכִ֣ין זַרְעֶ֑ךָ &nbsp;&nbsp; וּבָנִ֨יתִי לְדֹר־וָד֖וֹר כִּסְאֲךָ֣ סֶֽלָה׃",
    "<br>",
    "<a name=\"6\"> </a>",
    "<b>ו</b>",
    " וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה &nbsp;&nbsp; אַף־אֱ֝מ֥וּנָתְךָ֗ בִּקְהַ֥ל קְדֹשִֽׁים׃",
    "<br>",
    "<a name=\"7\"> </a>",
    "<b>ז</b>",
    " כִּ֤י מִ֣י בַ֭שַּׁחַק יַֽעֲרֹ֣ךְ לַֽיהוָ֑ה &nbsp;&nbsp; יִדְמֶ֥ה לַֽ֝יהוָ֗ה בִּבְנֵ֥י אֵלִֽים׃",
    "<br>",
    "<a name=\"8\"> </a>",
    "<b>ח</b>",
    " אֵ֣ל נַֽ֭עֲרָץ בְּסוֹד־קְדֹשִׁ֣ים רַבָּ֑ה &nbsp;&nbsp; וְ֝נוֹרָ֗א עַל־כָּל־סְבִיבָֽיו׃",
    "<br>",
    "<a name=\"9\"> </a>",
    "<b>ט</b>",
    " יְהוָ֤ה&nbsp;׀ אֱלֹ֘הֵ֤י צְבָא֗וֹת מִֽי־כָמ֖וֹךָֽ חֲסִ֥ין&nbsp;׀ יָ֑הּ &nbsp;&nbsp; וֶ֝אֱמ֥וּנָתְךָ֗ סְבִֽיבוֹתֶֽיךָ׃",
    "<br>",
    "<a name=\"10\"> </a>",
    "<b>י</b>",
    " אַתָּ֣ה מ֭וֹשֵׁל בְּגֵא֣וּת הַיָּ֑ם &nbsp;&nbsp; בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃",
    "<br>",
    "<a name=\"11\"> </a>",
    "<b>יא</b>",
    " אַתָּ֤ה דִכִּ֣אתָ כֶֽחָלָ֣ל רָ֑הַב &nbsp;&nbsp; בִּזְר֥וֹעַ עֻ֝זְּךָ֗ פִּזַּ֥רְתָּ אֽוֹיְבֶֽיךָ׃",
    "<br>",
    "<a name=\"12\"> </a>",
    "<b>יב</b>",
    " לְךָ֣ שָׁ֭מַיִם אַף־לְךָ֥ אָ֑רֶץ &nbsp;&nbsp; תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃",
    "<br>",
    "<a name=\"13\"> </a>",
    "<b>יג</b>",
    " צָפ֣וֹן וְ֭יָמִין אַתָּ֣ה בְרָאתָ֑ם &nbsp;&nbsp; תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃",
    "<br>",
    "<a name=\"14\"> </a>",
    "<b>יד</b>",
    " לְךָ֣ זְ֭רוֹעַ עִם־גְּבוּרָ֑ה &nbsp;&nbsp; תָּעֹ֥ז יָֽ֝דְךָ֗ תָּר֥וּם יְמִינֶֽךָ׃",
    "<br>",
    "<a name=\"15\"> </a>",
    "<b>טו</b>",
    " צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ &nbsp;&nbsp; חֶ֥סֶד וֶֽ֝אֱמֶ֗ת יְֽקַדְּמ֥וּ פָנֶֽיךָ׃",
    "<br>",
    "<a name=\"16\"> </a>",
    "<b>טז</b>",
    " אַשְׁרֵ֣י הָ֭עָם יֹֽדְעֵ֣י תְרוּעָ֑ה &nbsp;&nbsp; יְ֝הוָ֗ה בְּֽאוֹר־פָּנֶ֥יךָ יְהַלֵּכֽוּן׃",
    "<br>",
    "<a name=\"17\"> </a>",
    "<b>יז</b>",
    " בְּ֭שִׁמְךָ יְגִיל֣וּן כָּל־הַיּ֑וֹם &nbsp;&nbsp; וּבְצִדְקָֽתְךָ֥ יָרֽוּמוּ׃",
    "<br>",
    "<a name=\"18\"> </a>",
    "<b>יח</b>",
    " כִּֽי־תִפְאֶ֣רֶת עֻזָּ֣מוֹ אָ֑תָּה &nbsp;&nbsp; וּ֝בִרְצֽוֹנְךָ֗ תרים ",
    "<span class=\"qri\">תָּר֥וּם</span>",
    " קַרְנֵֽינוּ׃",
    "<br>",
    "<a name=\"19\"> </a>",
    "<b>יט</b>",
    " כִּ֣י לַֽ֭יהוָה מָֽגִנֵּ֑נוּ &nbsp;&nbsp; וְלִקְד֖וֹשׁ יִשְׂרָאֵ֣ל מַלְכֵּֽנוּ׃",
    "<br>",
    "<a name=\"20\"> </a>",
    "<b>כ</b>",
    " אָ֤ז דִּבַּ֥רְתָּֽ בְחָ֡זוֹן לַֽחֲסִידֶ֗יךָ &nbsp;&nbsp; וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר",
    "<br>",
    "הֲרִימ֖וֹתִי בָח֣וּר &nbsp;&nbsp; מֵעָֽם׃",
    "<br>",
    "<a name=\"21\"> </a>",
    "<b>כא</b>",
    " מָ֭צָאתִי דָּוִ֣ד עַבְדִּ֑י &nbsp;&nbsp; בְּשֶׁ֖מֶן קָדְשִׁ֣י מְשַׁחְתִּֽיו׃",
    "<br>",
    "<a name=\"22\"> </a>",
    "<b>כב</b>",
    " אֲשֶׁ֣ר יָ֭דִי תִּכּ֣וֹן עִמּ֑וֹ &nbsp;&nbsp; אַף־זְרוֹעִ֥י תְאַמְּצֶֽנּוּ׃",
    "<br>",
    "<a name=\"23\"> </a>",
    "<b>כג</b>",
    " לֹֽא־יַשִּׁ֣יא אוֹיֵ֣ב בּ֑וֹ &nbsp;&nbsp; וּבֶן־עַ֝וְלָ֗ה לֹ֣א יְעַנֶּֽנּוּ׃",
    "<br>",
    "<a name=\"24\"> </a>",
    "<b>כד</b>",
    " וְכַתּוֹתִ֣י מִפָּנָ֣יו צָרָ֑יו &nbsp;&nbsp; וּמְשַׂנְאָ֥יו אֶגּֽוֹף׃",
    "<br>",
    "<a name=\"25\"> </a>",
    "<b>כה</b>",
    " וֶ֥אֱֽמוּנָתִ֣י וְחַסְדִּ֣י עִמּ֑וֹ &nbsp;&nbsp; וּ֝בִשְׁמִ֗י תָּר֥וּם קַרְנֽוֹ׃",
    "<br>",
    "<a name=\"26\"> </a>",
    "<b>כו</b>",
    " וְשַׂמְתִּ֣י בַיָּ֣ם יָד֑וֹ &nbsp;&nbsp; וּֽבַנְּהָר֥וֹת יְמִינֽוֹ׃",
    "<br>",
    "<a name=\"27\"> </a>",
    "<b>כז</b>",
    " ה֣וּא יִ֭קְרָאֵנִי אָ֣בִי אָ֑תָּה &nbsp;&nbsp; אֵ֝לִ֗י וְצ֣וּר יְשֽׁוּעָתִֽי׃",
    "<br>",
    "<a name=\"28\"> </a>",
    "<b>כח</b>",
    " אַף־אָ֭נִי בְּכ֣וֹר אֶתְּנֵ֑הוּ &nbsp;&nbsp; עֶ֝לְי֗וֹן לְמַלְכֵי־אָֽרֶץ׃",
    "<br>",
    "<a name=\"29\"> </a>",
    "<b>כט</b>",
    " לְ֭עוֹלָם אשמור־ ",
    "<span class=\"qri\">אֶשְׁמָר־</span>",
    " ל֣וֹ חַסְדִּ֑י &nbsp;&nbsp; וּ֝בְרִיתִ֗י נֶֽאֱמֶ֥נֶת לֽוֹ׃",
    "<br>",
    "<a name=\"30\"> </a>",
    "<b>ל</b>",
    " וְשַׂמְתִּ֣י לָעַ֣ד זַרְע֑וֹ &nbsp;&nbsp; וְ֝כִסְא֗וֹ כִּימֵ֥י שָׁמָֽיִם׃",
    "<br>",
    "<a name=\"31\"> </a>",
    "<b>לא</b>",
    " אִם־יַֽעַזְב֣וּ בָ֭נָיו תּֽוֹרָתִ֑י &nbsp;&nbsp; וּ֝בְמִשְׁפָּטַ֗י לֹ֣א יֵֽלֵכֽוּן׃",
    "<br>",
    "<a name=\"32\"> </a>",
    "<b>לב</b>",
    " אִם־חֻקֹּתַ֥י יְחַלֵּ֑לוּ &nbsp;&nbsp; וּ֝מִצְוֺתַ֗י לֹ֣א יִשְׁמֹֽרוּ׃",
    "<br>",
    "<a name=\"33\"> </a>",
    "<b>לג</b>",
    " וּפָֽקַדְתִּ֣י בְשֵׁ֣בֶט פִּשְׁעָ֑ם &nbsp;&nbsp; וּבִנְגָעִ֥ים עֲוֺנָֽם׃",
    "<br>",
    "<a name=\"34\"> </a>",
    "<b>לד</b>",
    " וְ֭חַסְדִּי לֹֽא־אָפִ֣יר מֵֽעִמּ֑וֹ &nbsp;&nbsp; וְלֹֽא־אֲ֝שַׁקֵּ֗ר בֶּאֱמֽוּנָתִֽי׃",
    "<br>",
    "<a name=\"35\"> </a>",
    "<b>לה</b>",
    " לֹֽא־אֲחַלֵּ֥ל בְּרִיתִ֑י &nbsp;&nbsp; וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃",
    "<br>",
    "<a name=\"36\"> </a>",
    "<b>לו</b>",
    " אַ֭חַת נִשְׁבַּ֣עְתִּי בְקָדְשִׁ֑י &nbsp;&nbsp; אִֽם־לְדָוִ֥ד אֲכַזֵּֽב׃",
    "<br>",
    "<a name=\"37\"> </a>",
    "<b>לז</b>",
    " זַ֭רְעוֹ לְעוֹלָ֣ם יִֽהְיֶ֑ה &nbsp;&nbsp; וְכִסְא֖וֹ כַשֶּׁ֣מֶשׁ נֶגְדִּֽי׃",
    "<br>",
    "<a name=\"38\"> </a>",
    "<b>לח</b>",
    " כְּ֭יָרֵחַ יִכּ֣וֹן עוֹלָ֑ם &nbsp;&nbsp; וְעֵ֥ד בַּ֝שַּׁ֗חַק נֶֽאֱמָ֥ן סֶֽלָה׃",
    "<br>",
    "<a name=\"39\"> </a>",
    "<b>לט</b>",
    " וְאַתָּ֣ה זָ֭נַחְתָּ וַתִּמְאָ֑ס &nbsp;&nbsp; הִ֝תְעַבַּ֗רְתָּ עִם־מְשִׁיחֶֽךָ׃",
    "<br>",
    "<a name=\"40\"> </a>",
    "<b>מ</b>",
    " נֵ֭אַרְתָּה בְּרִ֣ית עַבְדֶּ֑ךָ &nbsp;&nbsp; חִלַּ֖לְתָּ לָאָ֣רֶץ נִזְרֽוֹ׃",
    "<br>",
    "<a name=\"41\"> </a>",
    "<b>מא</b>",
    " פָּרַ֥צְתָּ כָל־גְּדֵֽרֹתָ֑יו &nbsp;&nbsp; שַׂ֖מְתָּ מִבְצָרָ֣יו מְחִתָּֽה׃",
    "<br>",
    "<a name=\"42\"> </a>",
    "<b>מב</b>",
    " שַׁ֭סֻּהוּ כָּל־עֹ֣בְרֵי דָ֑רֶךְ &nbsp;&nbsp; הָיָ֥ה חֶ֝רְפָּ֗ה לִשְׁכֵנָֽיו׃",
    "<br>",
    "<a name=\"43\"> </a>",
    "<b>מג</b>",
    " הֲ֭רִימוֹתָ יְמִ֣ין צָרָ֑יו &nbsp;&nbsp; הִ֝שְׂמַ֗חְתָּ כָּל־אֽוֹיְבָֽיו׃",
    "<br>",
    "<a name=\"44\"> </a>",
    "<b>מד</b>",
    " אַף־תָּ֭שִׁיב צ֣וּר חַרְבּ֑וֹ &nbsp;&nbsp; וְלֹ֥א הֲ֝קֵֽימֹת֗וֹ בַּמִּלְחָמָֽה׃",
    "<br>",
    "<a name=\"45\"> </a>",
    "<b>מה</b>",
    " הִשְׁבַּ֥תָּ מִטְּהָר֑וֹ &nbsp;&nbsp; וְ֝כִסְא֗וֹ לָאָ֥רֶץ מִגַּֽרְתָּה׃",
    "<br>",
    "<a name=\"46\"> </a>",
    "<b>מו</b>",
    " הִ֭קְצַרְתָּ יְמֵ֣י עֲלוּמָ֑יו &nbsp;&nbsp; הֶ֥עֱטִ֨יתָ עָלָ֖יו בּוּשָׁ֣ה סֶֽלָה׃",
    "<br>",
    "<a name=\"47\"> </a>",
    "<b>מז</b>",
    " עַד־מָ֣ה יְ֭הוָה תִּסָּתֵ֣ר לָנֶ֑צַח &nbsp;&nbsp; תִּבְעַ֖ר כְּמוֹ־אֵ֣שׁ חֲמָתֶֽךָ׃",
    "<br>",
    "<a name=\"48\"> </a>",
    "<b>מח</b>",
    " זְכָר־אֲנִ֥י מֶה־חָ֑לֶד &nbsp;&nbsp; עַל־מַה־שָּׁ֝֗וְא בָּרָ֥אתָ כָל־בְּנֵֽי־אָדָֽם׃",
    "<br>",
    "<a name=\"49\"> </a>",
    "<b>מט</b>",
    " מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת &nbsp;&nbsp; יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה׃",
    "<br>",
    "<a name=\"50\"> </a>",
    "<b>נ</b>",
    " אַיֵּ֤ה&nbsp;׀ חֲסָדֶ֖יךָ הָרִֽאשֹׁנִ֥ים&nbsp;׀ אֲדֹנָ֑י &nbsp;&nbsp; נִשְׁבַּ֥עְתָּ לְ֝דָוִ֗ד בֶּאֱמֽוּנָתֶֽךָ׃",
    "<br>",
    "<a name=\"51\"> </a>",
    "<b>נא</b>",
    " זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ &nbsp;&nbsp; שְׂאֵתִ֥י בְ֝חֵיקִ֗י כָּל־רַבִּ֥ים עַמִּֽים׃",
    "<br>",
    "<a name=\"52\"> </a>",
    "<b>נב</b>",
    " אֲשֶׁ֤ר חֵֽרְפ֖וּ אֽוֹיְבֶ֥יךָ&nbsp;׀ יְהוָ֑ה &nbsp;&nbsp; אֲשֶׁ֥ר חֵֽ֝רְפ֗וּ עִקְּב֥וֹת מְשִׁיחֶֽךָ׃",
    "<br>",
    "<a name=\"53\"> </a>",
    "<b>נג</b>",
    " בָּר֖וּךְ יְהוָ֥ה לְ֝עוֹלָ֗ם &nbsp;&nbsp; אָ֘מֵ֥ן&nbsp;׀ וְאָמֵֽן׃"
  ],
  "lines": [
    {
      "verse": "א",
      "text": "מַ֝שְׂכִּ֗יל לְאֵיתָ֥ן הָֽאֶזְרָחִֽי"
    },
    {
      "verse": "ב",
      "text": "חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר וָדֹ֓ר ׀ אוֹדִ֖יעַ אֱמוּנָֽתְךָ֣ בְּפִֽי"
    },
    {
      "verse": "ג",
      "text": "כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה שָׁמַ֓יִם ׀ תָּכִ֖ן אֱמוּנָֽתְךָ֣ בָהֶֽם"
    },
    {
      "verse": "ד",
      "text": "כָּרַ֣תִּי בְ֭רִית לִבְחִירִ֑י נִ֝שְׁבַּ֗עְתִּי לְדָוִ֥ד עַבְדִּֽי"
    },
    {
      "verse": "ה",
      "text": "עַד־ע֭וֹלָם אָכִ֣ין זַרְעֶ֑ךָ וּבָנִ֨יתִי לְדֹר־וָד֖וֹר כִּסְאֲךָ֣ סֶֽלָה"
    },
    {
      "verse": "ו",
      "text": "וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה אַף־אֱ֝מ֥וּנָתְךָ֗ בִּקְהַ֥ל קְדֹשִֽׁים"
    },
    {
      "verse": "ז",
      "text": "כִּ֤י מִ֣י בַ֭שַּׁחַק יַֽעֲרֹ֣ךְ לַֽיהוָ֑ה יִדְמֶ֥ה לַֽ֝יהוָ֗ה בִּבְנֵ֥י אֵלִֽים"
    },
    {
      "verse": "ח",
      "text": "אֵ֣ל נַֽ֭עֲרָץ בְּסוֹד־קְדֹשִׁ֣ים רַבָּ֑ה וְ֝נוֹרָ֗א עַל־כָּל־סְבִיבָֽיו"
    },
    {
      "verse": "ט",
      "text": "יְהוָ֤ה ׀ אֱלֹ֘הֵ֤י צְבָא֗וֹת מִֽי־כָמ֖וֹךָֽ חֲסִ֥ין ׀ יָ֑הּ וֶ֝אֱמ֥וּנָתְךָ֗ סְבִֽיבוֹתֶֽיךָ"
    },
    {
      "verse": "י",
      "text": "אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם"
    },
    {
      "verse": "יא",
      "text": "אַתָּ֤ה דִכִּ֣אתָ כֶֽחָלָ֣ל רָ֑הַב בִּזְר֥וֹעַ עֻ֝זְּךָ֗ פִּזַּ֥רְתָּ אֽוֹיְבֶֽיךָ"
    },
    {
      "verse": "יב",
      "text": "לְךָ֣ שָׁ֭מַיִם אַף־לְךָ֥ אָ֑רֶץ תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם"
    },
    {
      "verse": "יג",
      "text": "צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ"
    },
    {
      "verse": "יד",
      "text": "לְךָ֣ זְ֭רוֹעַ עִם־גְּבוּרָ֑ה תָּעֹ֥ז יָֽ֝דְךָ֗ תָּר֥וּם יְמִינֶֽךָ"
    },
    {
      "verse": "טו",
      "text": "צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד וֶֽ֝אֱמֶ֗ת יְֽקַדְּמ֥וּ פָנֶֽיךָ"
    },
    {
      "verse": "טז",
      "text": "אַשְׁרֵ֣י הָ֭עָם יֹֽדְעֵ֣י תְרוּעָ֑ה יְ֝הוָ֗ה בְּֽאוֹר־פָּנֶ֥יךָ יְהַלֵּכֽוּן"
    },
    {
      "verse": "יז",
      "text": "בְּ֭שִׁמְךָ יְגִיל֣וּן כָּל־הַיּ֑וֹם וּבְצִדְקָֽתְךָ֥ יָרֽוּמוּ"
    },
    {
      "verse": "יח",
      "text": "כִּֽי־תִפְאֶ֣רֶת עֻזָּ֣מוֹ אָ֑תָּה וּ֝בִרְצֽוֹנְךָ֗ תרים <span class=\"qri\">תָּר֥וּם</span> קַרְנֵֽינוּ"
    },
    {
      "verse": "יט",
      "text": "כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ יִשְׂרָאֵ֣ל מַלְכֵּֽנוּ"
    },
    {
      "verse": "כ",
      "text": "אָ֤ז דִּבַּ֥רְתָּֽ בְחָ֡זוֹן לַֽחֲסִידֶ֗יךָ וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר הֲרִימ֖וֹתִי בָח֣וּר מֵעָֽם"
    },
    {
      "verse": "כא",
      "text": "מָ֭צָאתִי דָּוִ֣ד עַבְדִּ֑י בְּשֶׁ֖מֶן קָדְשִׁ֣י מְשַׁחְתִּֽיו"
    },
    {
      "verse": "כב",
      "text": "אֲשֶׁ֣ר יָ֭דִי תִּכּ֣וֹן עִמּ֑וֹ אַף־זְרוֹעִ֥י תְאַמְּצֶֽנּוּ"
    },
    {
      "verse": "כג",
      "text": "לֹֽא־יַשִּׁ֣יא אוֹיֵ֣ב בּ֑וֹ וּבֶן־עַ֝וְלָ֗ה לֹ֣א יְעַנֶּֽנּוּ"
    },
    {
      "verse": "כד",
      "text": "וְכַתּוֹתִ֣י מִפָּנָ֣יו צָרָ֑יו וּמְשַׂנְאָ֥יו אֶגּֽוֹף"
    },
    {
      "verse": "כה",
      "text": "וֶ֥אֱֽמוּנָתִ֣י וְחַסְדִּ֣י עִמּ֑וֹ וּ֝בִשְׁמִ֗י תָּר֥וּם קַרְנֽוֹ"
    },
    {
      "verse": "כו",
      "text": "וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת יְמִינֽוֹ"
    },
    {
      "verse": "כז",
      "text": "ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י וְצ֣וּר יְשֽׁוּעָתִֽי"
    },
    {
      "verse": "כח",
      "text": "אַף־אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן לְמַלְכֵי־אָֽרֶץ"
    },
    {
      "verse": "כט",
      "text": "לְ֭עוֹלָם אשמור־ <span class=\"qri\">אֶשְׁמָר־</span> ל֣וֹ חַסְדִּ֑י וּ֝בְרִיתִ֗י נֶֽאֱמֶ֥נֶת לֽוֹ"
    },
    {
      "verse": "ל",
      "text": "וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ כִּימֵ֥י שָׁמָֽיִם"
    },
    {
      "verse": "לא",
      "text": "אִם־יַֽעַזְב֣וּ בָ֭נָיו תּֽוֹרָתִ֑י וּ֝בְמִשְׁפָּטַ֗י לֹ֣א יֵֽלֵכֽוּן"
    },
    {
      "verse": "לב",
      "text": "אִם־חֻקֹּתַ֥י יְחַלֵּ֑לוּ וּ֝מִצְוֺתַ֗י לֹ֣א יִשְׁמֹֽרוּ"
    },
    {
      "verse": "לג",
      "text": "וּפָֽקַדְתִּ֣י בְשֵׁ֣בֶט פִּשְׁעָ֑ם וּבִנְגָעִ֥ים עֲוֺנָֽם"
    },
    {
      "verse": "לד",
      "text": "וְ֭חַסְדִּי לֹֽא־אָפִ֣יר מֵֽעִמּ֑וֹ וְלֹֽא־אֲ֝שַׁקֵּ֗ר בֶּאֱמֽוּנָתִֽי"
    },
    {
      "verse": "לה",
      "text": "לֹֽא־אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י לֹ֣א אֲשַׁנֶּֽה"
    },
    {
      "verse": "לו",
      "text": "אַ֭חַת נִשְׁבַּ֣עְתִּי בְקָדְשִׁ֑י אִֽם־לְדָוִ֥ד אֲכַזֵּֽב"
    },
    {
      "verse": "לז",
      "text": "זַ֭רְעוֹ לְעוֹלָ֣ם יִֽהְיֶ֑ה וְכִסְא֖וֹ כַשֶּׁ֣מֶשׁ נֶגְדִּֽי"
    },
    {
      "verse": "לח",
      "text": "כְּ֭יָרֵחַ יִכּ֣וֹן עוֹלָ֑ם וְעֵ֥ד בַּ֝שַּׁ֗חַק נֶֽאֱמָ֥ן סֶֽלָה"
    },
    {
      "verse": "לט",
      "text": "וְאַתָּ֣ה זָ֭נַחְתָּ וַתִּמְאָ֑ס הִ֝תְעַבַּ֗רְתָּ עִם־מְשִׁיחֶֽךָ"
    },
    {
      "verse": "מ",
      "text": "נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ לָאָ֣רֶץ נִזְרֽוֹ"
    },
    {
      "verse": "מא",
      "text": "פָּרַ֥צְתָּ כָל־גְּדֵֽרֹתָ֑יו שַׂ֖מְתָּ מִבְצָרָ֣יו מְחִתָּֽה"
    },
    {
      "verse": "מב",
      "text": "שַׁ֭סֻּהוּ כָּל־עֹ֣בְרֵי דָ֑רֶךְ הָיָ֥ה חֶ֝רְפָּ֗ה לִשְׁכֵנָֽיו"
    },
    {
      "verse": "מג",
      "text": "הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ כָּל־אֽוֹיְבָֽיו"
    },
    {
      "verse": "מד",
      "text": "אַף־תָּ֭שִׁיב צ֣וּר חַרְבּ֑וֹ וְלֹ֥א הֲ֝קֵֽימֹת֗וֹ בַּמִּלְחָמָֽה"
    },
    {
      "verse": "מה",
      "text": "הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ מִגַּֽרְתָּה"
    },
    {
      "verse": "מו",
      "text": "הִ֭קְצַרְתָּ יְמֵ֣י עֲלוּמָ֑יו הֶ֥עֱטִ֨יתָ עָלָ֖יו בּוּשָׁ֣ה סֶֽלָה"
    },
    {
      "verse": "מז",
      "text": "עַד־מָ֣ה יְ֭הוָה תִּסָּתֵ֣ר לָנֶ֑צַח תִּבְעַ֖ר כְּמוֹ־אֵ֣שׁ חֲמָתֶֽךָ"
    },
    {
      "verse": "מח",
      "text": "זְכָר־אֲנִ֥י מֶה־חָ֑לֶד עַל־מַה־שָּׁ֝֗וְא בָּרָ֥אתָ כָל־בְּנֵֽי־אָדָֽם"
    },
    {
      "verse": "מט",
      "text": "מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה"
    },
    {
      "verse": "נ",
      "text": "אַיֵּ֤ה ׀ חֲסָדֶ֖יךָ הָרִֽאשֹׁנִ֥ים ׀ אֲדֹנָ֑י נִשְׁבַּ֥עְתָּ לְ֝דָוִ֗ד בֶּאֱמֽוּנָתֶֽךָ"
    },
    {
      "verse": "נא",
      "text": "זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ שְׂאֵתִ֥י בְ֝חֵיקִ֗י כָּל־רַבִּ֥ים עַמִּֽים"
    },
    {
      "verse": "נב",
      "text": "אֲשֶׁ֤ר חֵֽרְפ֖וּ אֽוֹיְבֶ֥יךָ ׀ יְהוָ֑ה אֲשֶׁ֥ר חֵֽ֝רְפ֗וּ עִקְּב֥וֹת מְשִׁיחֶֽךָ"
    },
    {
      "verse": "נג",
      "text": "בָּר֖וּךְ יְהוָ֥ה לְ֝עוֹלָ֗ם אָ֘מֵ֥ן ׀ וְאָמֵֽן"
    }
  ],
  "perk": "פט"
}