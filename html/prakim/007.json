{
  "header": "<h1>תהילים פרק ז</h1>",
  "verses": [
    "<b>א</b>",
    " שִׁגָּי֗וֹן לְדָ֫וִ֥ד &nbsp;&nbsp; אֲשֶׁר־שָׁ֥ר לַֽיהוָ֑ה עַל־דִּבְרֵי־כ֝֗וּשׁ בֶּן־יְמִינִֽי׃",
    "<br>",
    "<a name=\"2\"> </a>",
    "<b>ב</b>",
    " יְהוָ֣ה אֱ֭לֹהַי בְּךָ֣ חָסִ֑יתִי &nbsp;&nbsp; הֽוֹשִׁיעֵ֥נִי מִכָּל־רֹֽ֝דְפַ֗י וְהַצִּילֵֽנִי׃",
    "<br>",
    "<a name=\"3\"> </a>",
    "<b>ג</b>",
    " פֶּן־יִטְרֹ֣ף כְּאַרְיֵ֣ה נַפְשִׁ֑י &nbsp;&nbsp; פֹּ֝רֵ֗ק וְאֵ֣ין מַצִּֽיל׃",
    "<br>",
    "<a name=\"4\"> </a>",
    "<b>ד</b>",
    " יְהוָ֣ה אֱ֭לֹהַי אִם־עָשִׂ֣יתִי זֹ֑את &nbsp;&nbsp; אִֽם־יֶשׁ־עָ֥וֶל בְּכַפָּֽי׃",
    "<br>",
    "<a name=\"5\"> </a>",
    "<b>ה</b>",
    " אִם־גָּ֭מַלְתִּי שֽׁוֹלְמִ֥י רָ֑ע &nbsp;&nbsp; וָֽאֲחַלְּצָ֖ה צֽוֹרְרִ֣י רֵיקָֽם׃",
    "<br>",
    "<a name=\"6\"> </a>",
    "<b>ו</b>",
    " יִ֥רַדֹּֽף אוֹיֵ֨ב&nbsp;׀ נַפְשִׁ֡י וְיַשֵּׂ֗ג וְיִרְמֹ֣ס לָאָ֣רֶץ חַיָּ֑י &nbsp;&nbsp; וּכְבוֹדִ֓י&nbsp;׀ לֶֽעָפָ֖ר יַשְׁכֵּ֣ן סֶֽלָה׃",
    "<br>",
    "<a name=\"7\"> </a>",
    "<b>ז</b>",
    " ק֘וּמָ֤ה יְהוָ֨ה&nbsp;׀ בְּאַפֶּ֗ךָ הִ֭נָּשֵׂא בְּעַבְר֣וֹת צֽוֹרְרָ֑י &nbsp;&nbsp; וְע֥וּרָה אֵ֝לַ֗י מִשְׁפָּ֥ט צִוִּֽיתָ׃",
    "<br>",
    "<a name=\"8\"> </a>",
    "<b>ח</b>",
    " וַֽעֲדַ֣ת לְ֭אֻמִּים תְּסֽוֹבְבֶ֑ךָּ &nbsp;&nbsp; וְ֝עָלֶ֗יהָ לַמָּר֥וֹם שֽׁוּבָה׃",
    "<br>",
    "<a name=\"9\"> </a>",
    "<b>ט</b>",
    " יְהוָה֮ יָדִ֪ין עַ֫מִּ֥ים &nbsp;&nbsp; שָׁפְטֵ֥נִי יְהוָ֑ה כְּצִדְקִ֖י וּכְתֻמִּ֣י עָלָֽי׃",
    "<br>",
    "<a name=\"10\"> </a>",
    "<b>י</b>",
    " יִגְמָר־נָ֬א רַ֨ע&nbsp;׀ רְשָׁעִים֮ &nbsp;&nbsp; וּתְכוֹנֵ֪ן צַ֫דִּ֥יק",
    "<br>",
    "וּבֹחֵ֣ן לִ֭בּוֹת וּכְלָי֗וֹת &nbsp;&nbsp; אֱלֹהִ֥ים צַדִּֽיק׃",
    "<br>",
    "<a name=\"11\"> </a>",
    "<b>יא</b>",
    " מָֽגִנִּ֥י עַל־אֱלֹהִ֑ים &nbsp;&nbsp; מ֝וֹשִׁ֗יעַ יִשְׁרֵי־לֵֽב׃",
    "<br>",
    "<a name=\"12\"> </a>",
    "<b>יב</b>",
    " אֱ֭לֹהִים שׁוֹפֵ֣ט צַדִּ֑יק &nbsp;&nbsp; וְ֝אֵ֗ל זֹעֵ֥ם בְּכָל־יֽוֹם׃",
    "<br>",
    "<a name=\"13\"> </a>",
    "<b>יג</b>",
    " אִם־לֹ֣א יָ֭שׁוּב חַרְבּ֣וֹ יִלְט֑וֹשׁ &nbsp;&nbsp; קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃",
    "<br>",
    "<a name=\"14\"> </a>",
    "<b>יד</b>",
    " וְ֭לוֹ הֵכִ֣ין כְּלֵי־מָ֑וֶת &nbsp;&nbsp; חִ֝צָּ֗יו לְֽדֹלְקִ֥ים יִפְעָֽל׃",
    "<br>",
    "<a name=\"15\"> </a>",
    "<b>טו</b>",
    " הִנֵּ֥ה יְחַבֶּל־אָ֑וֶן &nbsp;&nbsp; וְהָרָ֥ה עָ֝מָ֗ל וְיָ֣לַד שָֽׁקֶר׃",
    "<br>",
    "<a name=\"16\"> </a>",
    "<b>טז</b>",
    " בּ֣וֹר כָּ֭רָה וַֽיַּחְפְּרֵ֑הוּ &nbsp;&nbsp; וַ֝יִּפֹּ֗ל בְּשַׁ֣חַת יִפְעָֽל׃",
    "<br>",
    "<a name=\"17\"> </a>",
    "<b>יז</b>",
    " יָשׁ֣וּב עֲמָל֣וֹ בְרֹאשׁ֑וֹ &nbsp;&nbsp; וְעַ֥ל קָ֝דְקֳד֗וֹ חֲמָס֥וֹ יֵרֵֽד׃",
    "<br>",
    "<a name=\"18\"> </a>",
    "<b>יח</b>",
    " אוֹדֶ֣ה יְהוָ֣ה כְּצִדְק֑וֹ &nbsp;&nbsp; וַֽ֝אֲזַמְּרָ֗ה שֵֽׁם־יְהוָ֥ה עֶלְיֽוֹן׃"
  ],
  "lines": [
    {
      "verse": "א",
      "text": "שִׁגָּי֗וֹן לְדָ֫וִ֥ד אֲשֶׁר־שָׁ֥ר לַֽיהוָ֑ה עַל־דִּבְרֵי־כ֝֗וּשׁ בֶּן־יְמִינִֽי"
    },
    {
      "verse": "ב",
      "text": "יְהוָ֣ה אֱ֭לֹהַי בְּךָ֣ חָסִ֑יתִי הֽוֹשִׁיעֵ֥נִי מִכָּל־רֹֽ֝דְפַ֗י וְהַצִּילֵֽנִי"
    },
    {
      "verse": "ג",
      "text": "פֶּן־יִטְרֹ֣ף כְּאַרְיֵ֣ה נַפְשִׁ֑י פֹּ֝רֵ֗ק וְאֵ֣ין מַצִּֽיל"
    },
    {
      "verse": "ד",
      "text": "יְהוָ֣ה אֱ֭לֹהַי אִם־עָשִׂ֣יתִי זֹ֑את אִֽם־יֶשׁ־עָ֥וֶל בְּכַפָּֽי"
    },
    {
      "verse": "ה",
      "text": "אִם־גָּ֭מַלְתִּי שֽׁוֹלְמִ֥י רָ֑ע וָֽאֲחַלְּצָ֖ה צֽוֹרְרִ֣י רֵיקָֽם"
    },
    {
      "verse": "ו",
      "text": "יִ֥רַדֹּֽף אוֹיֵ֨ב ׀ נַפְשִׁ֡י וְיַשֵּׂ֗ג וְיִרְמֹ֣ס לָאָ֣רֶץ חַיָּ֑י וּכְבוֹדִ֓י ׀ לֶֽעָפָ֖ר יַשְׁכֵּ֣ן סֶֽלָה"
    },
    {
      "verse": "ז",
      "text": "ק֘וּמָ֤ה יְהוָ֨ה ׀ בְּאַפֶּ֗ךָ הִ֭נָּשֵׂא בְּעַבְר֣וֹת צֽוֹרְרָ֑י וְע֥וּרָה אֵ֝לַ֗י מִשְׁפָּ֥ט צִוִּֽיתָ"
    },
    {
      "verse": "ח",
      "text": "וַֽעֲדַ֣ת לְ֭אֻמִּים תְּסֽוֹבְבֶ֑ךָּ וְ֝עָלֶ֗יהָ לַמָּר֥וֹם שֽׁוּבָה"
    },
    {
      "verse": "ט",
      "text": "יְהוָה֮ יָדִ֪ין עַ֫מִּ֥ים שָׁפְטֵ֥נִי יְהוָ֑ה כְּצִדְקִ֖י וּכְתֻמִּ֣י עָלָֽי"
    },
    {
      "verse": "י",
      "text": "יִגְמָר־נָ֬א רַ֨ע ׀ רְשָׁעִים֮ וּתְכוֹנֵ֪ן צַ֫דִּ֥יק וּבֹחֵ֣ן לִ֭בּוֹת וּכְלָי֗וֹת אֱלֹהִ֥ים צַדִּֽיק"
    },
    {
      "verse": "יא",
      "text": "מָֽגִנִּ֥י עַל־אֱלֹהִ֑ים מ֝וֹשִׁ֗יעַ יִשְׁרֵי־לֵֽב"
    },
    {
      "verse": "יב",
      "text": "אֱ֭לֹהִים שׁוֹפֵ֣ט צַדִּ֑יק וְ֝אֵ֗ל זֹעֵ֥ם בְּכָל־יֽוֹם"
    },
    {
      "verse": "יג",
      "text": "אִם־לֹ֣א יָ֭שׁוּב חַרְבּ֣וֹ יִלְט֑וֹשׁ קַשְׁתּ֥וֹ דָ֝רַ֗ךְ וַֽיְכוֹנְנֶֽהָ"
    },
    {
      "verse": "יד",
      "text": "וְ֭לוֹ הֵכִ֣ין כְּלֵי־מָ֑וֶת חִ֝צָּ֗יו לְֽדֹלְקִ֥ים יִפְעָֽל"
    },
    {
      "verse": "טו",
      "text": "הִנֵּ֥ה יְחַבֶּל־אָ֑וֶן וְהָרָ֥ה עָ֝מָ֗ל וְיָ֣לַד שָֽׁקֶר"
    },
    {
      "verse": "טז",
      "text": "בּ֣וֹר כָּ֭רָה וַֽיַּחְפְּרֵ֑הוּ וַ֝יִּפֹּ֗ל בְּשַׁ֣חַת יִפְעָֽל"
    },
    {
      "verse": "יז",
      "text": "יָשׁ֣וּב עֲמָל֣וֹ בְרֹאשׁ֑וֹ וְעַ֥ל קָ֝דְקֳד֗וֹ חֲמָס֥וֹ יֵרֵֽד"
    },
    {
      "verse": "יח",
      "text": "אוֹדֶ֣ה יְהוָ֣ה כְּצִדְק֑וֹ וַֽ֝אֲזַמְּרָ֗ה שֵֽׁם־יְהוָ֥ה עֶלְיֽוֹן"
    }
  ],
  "perk": "ז"
}