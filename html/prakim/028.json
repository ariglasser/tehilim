{
  "header": "<h1>תהילים פרק כח</h1>",
  "verses": [
    "<b>א</b>",
    " לְדָוִ֡ד אֵ֘לֶ֤יךָ יְהוָ֨ה&nbsp;׀ אֶקְרָ֗א &nbsp;&nbsp; צוּרִי֮ אַֽל־תֶּחֱרַ֪שׁ מִ֫מֶּ֥נִּי",
    "<br>",
    "פֶּן־תֶּֽחֱשֶׁ֥ה מִמֶּ֑נִּי &nbsp;&nbsp; וְ֝נִמְשַׁ֗לְתִּי עִם־י֥וֹרְדֵי בֽוֹר׃",
    "<br>",
    "<a name=\"2\"> </a>",
    "<b>ב</b>",
    " שְׁמַ֤ע ק֣וֹל תַּֽ֭חֲנוּנַי &nbsp;&nbsp; בְּשַׁוְּעִ֣י אֵלֶ֑יךָ",
    "<br>",
    "בְּנָשְׂאִ֥י יָ֝דַ֗י &nbsp;&nbsp; אֶל־דְּבִ֥יר קָדְשֶֽׁךָ׃",
    "<br>",
    "<a name=\"3\"> </a>",
    "<b>ג</b>",
    " אַל־תִּמְשְׁכֵ֣נִי עִם־רְשָׁעִים֮ &nbsp;&nbsp; וְעִם־פֹּ֪עֲלֵ֫י אָ֥וֶן",
    "<br>",
    "דֹּֽבְרֵ֣י שָׁ֭לוֹם עִם־רֵֽעֵיהֶ֑ם &nbsp;&nbsp; וְ֝רָעָ֗ה בִּלְבָבָֽם׃",
    "<br>",
    "<a name=\"4\"> </a>",
    "<b>ד</b>",
    " תֶּן־לָהֶ֣ם כְּפָֽעֳלָם֮ &nbsp;&nbsp; וּכְרֹ֪עַ מַֽעַלְלֵ֫יהֶ֥ם",
    "<br>",
    "כְּמַֽעֲשֵׂ֣ה יְ֭דֵיהֶם תֵּ֣ן לָהֶ֑ם &nbsp;&nbsp; הָשֵׁ֖ב גְּמוּלָ֣ם לָהֶֽם׃",
    "<br>",
    "<a name=\"5\"> </a>",
    "<b>ה</b>",
    " כִּ֤י לֹ֪א יָבִ֡ינוּ אֶל־פְּעֻלֹּ֣ת יְ֭הוָה &nbsp;&nbsp; וְאֶל־מַֽעֲשֵׂ֣ה יָדָ֑יו",
    "<br>",
    "יֶֽ֝הֶרְסֵ֗ם &nbsp;&nbsp; וְלֹ֣א יִבְנֵֽם׃",
    "<br>",
    "<a name=\"6\"> </a>",
    "<b>ו</b>",
    " בָּר֥וּךְ יְהוָ֑ה &nbsp;&nbsp; כִּֽי־שָׁ֝מַ֗ע ק֣וֹל תַּֽחֲנוּנָֽי׃",
    "<br>",
    "<a name=\"7\"> </a>",
    "<b>ז</b>",
    " יְהוָ֤ה&nbsp;׀ עֻזִּ֥י וּמָֽגִנִּי֮ &nbsp;&nbsp; בּ֤וֹ בָטַ֥ח לִבִּ֗י וְֽנֶ֫עֱזָ֥רְתִּי",
    "<br>",
    "וַיַּֽעֲלֹ֥ז לִבִּ֑י &nbsp;&nbsp; וּֽמִשִּׁירִ֥י אֲהוֹדֶֽנּוּ׃",
    "<br>",
    "<a name=\"8\"> </a>",
    "<b>ח</b>",
    " יְהוָ֥ה עֹֽז־לָ֑מוֹ &nbsp;&nbsp; וּמָ֘ע֤וֹז יְשׁוּע֖וֹת מְשִׁיח֣וֹ הֽוּא׃",
    "<br>",
    "<a name=\"9\"> </a>",
    "<b>ט</b>",
    " הוֹשִׁ֤יעָה&nbsp;׀ אֶת־עַמֶּ֗ךָ &nbsp;&nbsp; וּבָרֵ֥ךְ אֶת־נַֽחֲלָתֶ֑ךָ",
    "<br>",
    "וּֽרְעֵ֥ם וְ֝נַשְּׂאֵ֗ם &nbsp;&nbsp; עַד־הָֽעוֹלָֽם׃"
  ],
  "lines": [
    {
      "verse": "א",
      "text": "לְדָוִ֡ד אֵ֘לֶ֤יךָ יְהוָ֨ה ׀ אֶקְרָ֗א צוּרִי֮ אַֽל־תֶּחֱרַ֪שׁ מִ֫מֶּ֥נִּי פֶּן־תֶּֽחֱשֶׁ֥ה מִמֶּ֑נִּי וְ֝נִמְשַׁ֗לְתִּי עִם־י֥וֹרְדֵי בֽוֹר"
    },
    {
      "verse": "ב",
      "text": "שְׁמַ֤ע ק֣וֹל תַּֽ֭חֲנוּנַי בְּשַׁוְּעִ֣י אֵלֶ֑יךָ בְּנָשְׂאִ֥י יָ֝דַ֗י אֶל־דְּבִ֥יר קָדְשֶֽׁךָ"
    },
    {
      "verse": "ג",
      "text": "אַל־תִּמְשְׁכֵ֣נִי עִם־רְשָׁעִים֮ וְעִם־פֹּ֪עֲלֵ֫י אָ֥וֶן דֹּֽבְרֵ֣י שָׁ֭לוֹם עִם־רֵֽעֵיהֶ֑ם וְ֝רָעָ֗ה בִּלְבָבָֽם"
    },
    {
      "verse": "ד",
      "text": "תֶּן־לָהֶ֣ם כְּפָֽעֳלָם֮ וּכְרֹ֪עַ מַֽעַלְלֵ֫יהֶ֥ם כְּמַֽעֲשֵׂ֣ה יְ֭דֵיהֶם תֵּ֣ן לָהֶ֑ם הָשֵׁ֖ב גְּמוּלָ֣ם לָהֶֽם"
    },
    {
      "verse": "ה",
      "text": "כִּ֤י לֹ֪א יָבִ֡ינוּ אֶל־פְּעֻלֹּ֣ת יְ֭הוָה וְאֶל־מַֽעֲשֵׂ֣ה יָדָ֑יו יֶֽ֝הֶרְסֵ֗ם וְלֹ֣א יִבְנֵֽם"
    },
    {
      "verse": "ו",
      "text": "בָּר֥וּךְ יְהוָ֑ה כִּֽי־שָׁ֝מַ֗ע ק֣וֹל תַּֽחֲנוּנָֽי"
    },
    {
      "verse": "ז",
      "text": "יְהוָ֤ה ׀ עֻזִּ֥י וּמָֽגִנִּי֮ בּ֤וֹ בָטַ֥ח לִבִּ֗י וְֽנֶ֫עֱזָ֥רְתִּי וַיַּֽעֲלֹ֥ז לִבִּ֑י וּֽמִשִּׁירִ֥י אֲהוֹדֶֽנּוּ"
    },
    {
      "verse": "ח",
      "text": "יְהוָ֥ה עֹֽז־לָ֑מוֹ וּמָ֘ע֤וֹז יְשׁוּע֖וֹת מְשִׁיח֣וֹ הֽוּא"
    },
    {
      "verse": "ט",
      "text": "הוֹשִׁ֤יעָה ׀ אֶת־עַמֶּ֗ךָ וּבָרֵ֥ךְ אֶת־נַֽחֲלָתֶ֑ךָ וּֽרְעֵ֥ם וְ֝נַשְּׂאֵ֗ם עַד־הָֽעוֹלָֽם"
    }
  ],
  "perk": "כח"
}