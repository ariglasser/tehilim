{
  "header": "<h1>תהילים פרק מד</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ לִבְנֵי־קֹ֬רַח מַשְׂכִּֽיל׃",
    "<br>",
    "<a name=\"2\"> </a>",
    "<b>ב</b>",
    " אֱלֹהִ֤ים&nbsp;׀ בְּאָזְנֵ֬ינוּ שָׁמַ֗עְנוּ &nbsp;&nbsp; אֲבוֹתֵ֥ינוּ סִפְּרוּ־לָ֑נוּ",
    "<br>",
    "פֹּ֥עַל פָּעַ֥לְתָּ בִֽ֝ימֵיהֶ֗ם &nbsp;&nbsp; בִּ֣ימֵי קֶֽדֶם׃",
    "<br>",
    "<a name=\"3\"> </a>",
    "<b>ג</b>",
    " אַתָּ֤ה&nbsp;׀ יָֽדְךָ֡ גּוֹיִ֣ם ה֭וֹרַשְׁתָּ &nbsp;&nbsp; וַתִּטָּעֵ֑ם",
    "<br>",
    "תָּרַ֥ע לְ֝אֻמִּ֗ים &nbsp;&nbsp; וַֽתְּשַׁלְּחֵֽם׃",
    "<br>",
    "<a name=\"4\"> </a>",
    "<b>ד</b>",
    " כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ &nbsp;&nbsp; וּזְרוֹעָם֮ לֹֽא־הוֹשִׁ֪יעָ֫ה לָּ֥מוֹ",
    "<br>",
    "כִּֽי־יְמִינְךָ֣ וּ֭זְרֽוֹעֲךָ וְא֥וֹר פָּנֶ֗יךָ &nbsp;&nbsp; כִּ֣י רְצִיתָֽם׃",
    "<br>",
    "<a name=\"5\"> </a>",
    "<b>ה</b>",
    " אַתָּה־ה֣וּא מַלְכִּ֣י אֱלֹהִ֑ים &nbsp;&nbsp; צַ֝וֵּ֗ה יְשׁוּע֥וֹת יַֽעֲקֹֽב׃",
    "<br>",
    "<a name=\"6\"> </a>",
    "<b>ו</b>",
    " בְּ֭ךָ צָרֵ֣ינוּ נְנַגֵּ֑חַ &nbsp;&nbsp; בְּ֝שִׁמְךָ֗ נָב֥וּס קָמֵֽינוּ׃",
    "<br>",
    "<a name=\"7\"> </a>",
    "<b>ז</b>",
    " כִּ֤י לֹ֣א בְקַשְׁתִּ֣י אֶבְטָ֑ח &nbsp;&nbsp; וְ֝חַרְבִּ֗י לֹ֣א תֽוֹשִׁיעֵֽנִי׃",
    "<br>",
    "<a name=\"8\"> </a>",
    "<b>ח</b>",
    " כִּ֣י הֽ֭וֹשַׁעְתָּנוּ מִצָּרֵ֑ינוּ &nbsp;&nbsp; וּמְשַׂנְאֵ֥ינוּ הֱבִישֽׁוֹתָ׃",
    "<br>",
    "<a name=\"9\"> </a>",
    "<b>ט</b>",
    " בֵּֽ֭אלֹהִים הִלַּ֣לְנוּ כָל־הַיּ֑וֹם &nbsp;&nbsp; וְשִׁמְךָ֓&nbsp;׀ לְעוֹלָ֖ם נוֹדֶ֣ה סֶֽלָה׃",
    "<br>",
    "<a name=\"10\"> </a>",
    "<b>י</b>",
    " אַף־זָ֭נַחְתָּ וַתַּכְלִימֵ֑נוּ &nbsp;&nbsp; וְלֹֽא־תֵ֝צֵ֗א בְּצִבְאוֹתֵֽינוּ׃",
    "<br>",
    "<a name=\"11\"> </a>",
    "<b>יא</b>",
    " תְּשִׁיבֵ֣נוּ אָ֭חוֹר מִנִּי־צָ֑ר &nbsp;&nbsp; וּ֝מְשַׂנְאֵ֗ינוּ שָׁ֣סוּ לָֽמוֹ׃",
    "<br>",
    "<a name=\"12\"> </a>",
    "<b>יב</b>",
    " תִּ֭תְּנֵנוּ כְּצֹ֣אן מַֽאֲכָ֑ל &nbsp;&nbsp; וּ֝בַגּוֹיִ֗ם זֵֽרִיתָֽנוּ׃",
    "<br>",
    "<a name=\"13\"> </a>",
    "<b>יג</b>",
    " תִּמְכֹּֽר־עַמְּךָ֥ בְלֹא־ה֑וֹן &nbsp;&nbsp; וְלֹֽא־רִ֝בִּ֗יתָ בִּמְחִֽירֵיהֶֽם׃",
    "<br>",
    "<a name=\"14\"> </a>",
    "<b>יד</b>",
    " תְּשִׂימֵ֣נוּ חֶ֭רְפָּה לִשְׁכֵנֵ֑ינוּ &nbsp;&nbsp; לַ֥עַג וָ֝קֶ֗לֶס לִסְבִֽיבוֹתֵֽינוּ׃",
    "<br>",
    "<a name=\"15\"> </a>",
    "<b>טו</b>",
    " תְּשִׂימֵ֣נוּ מָ֭שָׁל בַּגּוֹיִ֑ם &nbsp;&nbsp; מְנֽוֹד־רֹ֝֗אשׁ בַּלְאֻמִּֽים׃",
    "<br>",
    "<a name=\"16\"> </a>",
    "<b>טז</b>",
    " כָּל־הַ֭יּוֹם כְּלִמָּתִ֣י נֶגְדִּ֑י &nbsp;&nbsp; וּבֹ֖שֶׁת פָּנַ֣י כִּסָּֽתְנִי׃",
    "<br>",
    "<a name=\"17\"> </a>",
    "<b>יז</b>",
    " מִ֭קּוֹל מְחָרֵ֣ף וּמְגַדֵּ֑ף &nbsp;&nbsp; מִפְּנֵ֥י א֝וֹיֵ֗ב וּמִתְנַקֵּֽם׃",
    "<br>",
    "<a name=\"18\"> </a>",
    "<b>יח</b>",
    " כָּל־זֹ֣את בָּ֭אַתְנוּ וְלֹ֣א שְׁכַֽחֲנ֑וּךָ &nbsp;&nbsp; וְלֹֽא־שִׁ֝קַּ֗רְנוּ בִּבְרִיתֶֽךָ׃",
    "<br>",
    "<a name=\"19\"> </a>",
    "<b>יט</b>",
    " לֹֽא־נָס֣וֹג אָח֣וֹר לִבֵּ֑נוּ &nbsp;&nbsp; וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃",
    "<br>",
    "<a name=\"20\"> </a>",
    "<b>כ</b>",
    " כִּ֣י דִ֭כִּיתָנוּ בִּמְק֣וֹם תַּנִּ֑ים &nbsp;&nbsp; וַתְּכַ֖ס עָלֵ֣ינוּ בְצַלְמָֽוֶת׃",
    "<br>",
    "<a name=\"21\"> </a>",
    "<b>כא</b>",
    " אִם־שָׁ֭כַחְנוּ שֵׁ֣ם אֱלֹהֵ֑ינוּ &nbsp;&nbsp; וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃",
    "<br>",
    "<a name=\"22\"> </a>",
    "<b>כב</b>",
    " הֲלֹ֣א אֱ֭לֹהִים יַֽחֲקָר־זֹ֑את &nbsp;&nbsp; כִּי־ה֥וּא יֹ֝דֵ֗עַ תַּֽעֲלֻמ֥וֹת לֵֽב׃",
    "<br>",
    "<a name=\"23\"> </a>",
    "<b>כג</b>",
    " כִּֽי־עָ֭לֶיךָ הֹרַ֣גְנוּ כָל־הַיּ֑וֹם &nbsp;&nbsp; נֶ֝חְשַׁ֗בְנוּ כְּצֹ֣אן טִבְחָֽה׃",
    "<br>",
    "<a name=\"24\"> </a>",
    "<b>כד</b>",
    " ע֤וּרָה&nbsp;׀ לָ֖מָּה תִישַׁ֥ן&nbsp;׀ אֲדֹנָ֑י &nbsp;&nbsp; הָ֝קִ֗יצָה אַל־תִּזְנַ֥ח לָנֶֽצַח׃",
    "<br>",
    "<a name=\"25\"> </a>",
    "<b>כה</b>",
    " לָֽמָּה־פָנֶ֥יךָ תַסְתִּ֑יר &nbsp;&nbsp; תִּשְׁכַּ֖ח עָנְיֵ֣נוּ וְֽלַחֲצֵֽנוּ׃",
    "<br>",
    "<a name=\"26\"> </a>",
    "<b>כו</b>",
    " כִּ֤י שָׁ֣חָה לֶֽעָפָ֣ר נַפְשֵׁ֑נוּ &nbsp;&nbsp; דָּֽבְקָ֖ה לָאָ֣רֶץ בִּטְנֵֽנוּ׃",
    "<br>",
    "<a name=\"27\"> </a>",
    "<b>כז</b>",
    " ק֭וּמָ֥ה עֶזְרָ֣תָה לָּ֑נוּ &nbsp;&nbsp; וּ֝פְדֵ֗נוּ לְמַ֣עַן חַסְדֶּֽךָ׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ לִבְנֵי־קֹ֬רַח מַשְׂכִּֽיל"
    },
    {
      "verse": "ב",
      "text": "אֱלֹהִ֤ים ׀ בְּאָזְנֵ֬ינוּ שָׁמַ֗עְנוּ אֲבוֹתֵ֥ינוּ סִפְּרוּ־לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי קֶֽדֶם"
    },
    {
      "verse": "ג",
      "text": "אַתָּ֤ה ׀ יָֽדְךָ֡ גּוֹיִ֣ם ה֭וֹרַשְׁתָּ וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם"
    },
    {
      "verse": "ד",
      "text": "כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ וּזְרוֹעָם֮ לֹֽא־הוֹשִׁ֪יעָ֫ה לָּ֥מוֹ כִּֽי־יְמִינְךָ֣ וּ֭זְרֽוֹעֲךָ וְא֥וֹר פָּנֶ֗יךָ כִּ֣י רְצִיתָֽם"
    },
    {
      "verse": "ה",
      "text": "אַתָּה־ה֣וּא מַלְכִּ֣י אֱלֹהִ֑ים צַ֝וֵּ֗ה יְשׁוּע֥וֹת יַֽעֲקֹֽב"
    },
    {
      "verse": "ו",
      "text": "בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗ נָב֥וּס קָמֵֽינוּ"
    },
    {
      "verse": "ז",
      "text": "כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י לֹ֣א תֽוֹשִׁיעֵֽנִי"
    },
    {
      "verse": "ח",
      "text": "כִּ֣י הֽ֭וֹשַׁעְתָּנוּ מִצָּרֵ֑ינוּ וּמְשַׂנְאֵ֥ינוּ הֱבִישֽׁוֹתָ"
    },
    {
      "verse": "ט",
      "text": "בֵּֽ֭אלֹהִים הִלַּ֣לְנוּ כָל־הַיּ֑וֹם וְשִׁמְךָ֓ ׀ לְעוֹלָ֖ם נוֹדֶ֣ה סֶֽלָה"
    },
    {
      "verse": "י",
      "text": "אַף־זָ֭נַחְתָּ וַתַּכְלִימֵ֑נוּ וְלֹֽא־תֵ֝צֵ֗א בְּצִבְאוֹתֵֽינוּ"
    },
    {
      "verse": "יא",
      "text": "תְּשִׁיבֵ֣נוּ אָ֭חוֹר מִנִּי־צָ֑ר וּ֝מְשַׂנְאֵ֗ינוּ שָׁ֣סוּ לָֽמוֹ"
    },
    {
      "verse": "יב",
      "text": "תִּ֭תְּנֵנוּ כְּצֹ֣אן מַֽאֲכָ֑ל וּ֝בַגּוֹיִ֗ם זֵֽרִיתָֽנוּ"
    },
    {
      "verse": "יג",
      "text": "תִּמְכֹּֽר־עַמְּךָ֥ בְלֹא־ה֑וֹן וְלֹֽא־רִ֝בִּ֗יתָ בִּמְחִֽירֵיהֶֽם"
    },
    {
      "verse": "יד",
      "text": "תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִֽיבוֹתֵֽינוּ"
    },
    {
      "verse": "טו",
      "text": "תְּשִׂימֵ֣נוּ מָ֭שָׁל בַּגּוֹיִ֑ם מְנֽוֹד־רֹ֝֗אשׁ בַּלְאֻמִּֽים"
    },
    {
      "verse": "טז",
      "text": "כָּל־הַ֭יּוֹם כְּלִמָּתִ֣י נֶגְדִּ֑י וּבֹ֖שֶׁת פָּנַ֣י כִּסָּֽתְנִי"
    },
    {
      "verse": "יז",
      "text": "מִ֭קּוֹל מְחָרֵ֣ף וּמְגַדֵּ֑ף מִפְּנֵ֥י א֝וֹיֵ֗ב וּמִתְנַקֵּֽם"
    },
    {
      "verse": "יח",
      "text": "כָּל־זֹ֣את בָּ֭אַתְנוּ וְלֹ֣א שְׁכַֽחֲנ֑וּךָ וְלֹֽא־שִׁ֝קַּ֗רְנוּ בִּבְרִיתֶֽךָ"
    },
    {
      "verse": "יט",
      "text": "לֹֽא־נָס֣וֹג אָח֣וֹר לִבֵּ֑נוּ וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ"
    },
    {
      "verse": "כ",
      "text": "כִּ֣י דִ֭כִּיתָנוּ בִּמְק֣וֹם תַּנִּ֑ים וַתְּכַ֖ס עָלֵ֣ינוּ בְצַלְמָֽוֶת"
    },
    {
      "verse": "כא",
      "text": "אִם־שָׁ֭כַחְנוּ שֵׁ֣ם אֱלֹהֵ֑ינוּ וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר"
    },
    {
      "verse": "כב",
      "text": "הֲלֹ֣א אֱ֭לֹהִים יַֽחֲקָר־זֹ֑את כִּי־ה֥וּא יֹ֝דֵ֗עַ תַּֽעֲלֻמ֥וֹת לֵֽב"
    },
    {
      "verse": "כג",
      "text": "כִּֽי־עָ֭לֶיךָ הֹרַ֣גְנוּ כָל־הַיּ֑וֹם נֶ֝חְשַׁ֗בְנוּ כְּצֹ֣אן טִבְחָֽה"
    },
    {
      "verse": "כד",
      "text": "ע֤וּרָה ׀ לָ֖מָּה תִישַׁ֥ן ׀ אֲדֹנָ֑י הָ֝קִ֗יצָה אַל־תִּזְנַ֥ח לָנֶֽצַח"
    },
    {
      "verse": "כה",
      "text": "לָֽמָּה־פָנֶ֥יךָ תַסְתִּ֑יר תִּשְׁכַּ֖ח עָנְיֵ֣נוּ וְֽלַחֲצֵֽנוּ"
    },
    {
      "verse": "כו",
      "text": "כִּ֤י שָׁ֣חָה לֶֽעָפָ֣ר נַפְשֵׁ֑נוּ דָּֽבְקָ֖ה לָאָ֣רֶץ בִּטְנֵֽנוּ"
    },
    {
      "verse": "כז",
      "text": "ק֭וּמָ֥ה עֶזְרָ֣תָה לָּ֑נוּ וּ֝פְדֵ֗נוּ לְמַ֣עַן חַסְדֶּֽךָ"
    }
  ],
  "perk": "מד"
}