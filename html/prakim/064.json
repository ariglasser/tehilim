{
  "header": "<h1>תהילים פרק סד</h1>",
  "verses": [
    "<b>א</b>",
    " לַמְנַצֵּ֗חַ מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " שְׁמַע־אֱלֹהִ֣ים קוֹלִ֣י בְשִׂיחִ֑י &nbsp;&nbsp; מִפַּ֥חַד א֝וֹיֵ֗ב תִּצֹּ֥ר חַיָּֽי׃",
    "<br>",
    "<a name=\"3\"> </a>",
    "<b>ג</b>",
    " תַּ֭סְתִּירֵנִי מִסּ֣וֹד מְרֵעִ֑ים &nbsp;&nbsp; מֵֽ֝רִגְשַׁ֗ת פֹּ֣עֲלֵי אָֽוֶן׃",
    "<br>",
    "<a name=\"4\"> </a>",
    "<b>ד</b>",
    " אֲשֶׁ֤ר שָֽׁנְנ֣וּ כַחֶ֣רֶב לְשׁוֹנָ֑ם &nbsp;&nbsp; דָּֽרְכ֥וּ חִ֝צָּ֗ם דָּבָ֥ר מָֽר׃",
    "<br>",
    "<a name=\"5\"> </a>",
    "<b>ה</b>",
    " לִירֹ֣ת בַּמִּסְתָּרִ֣ים תָּ֑ם &nbsp;&nbsp; פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃",
    "<br>",
    "<a name=\"6\"> </a>",
    "<b>ו</b>",
    " יְחַזְּקוּ־לָ֨מוֹ&nbsp;׀ דָּ֘בָ֤ר רָ֗ע &nbsp;&nbsp; יְֽ֭סַפְּרוּ לִטְמ֣וֹן מֽוֹקְשִׁ֑ים",
    "<br>",
    "אָֽ֝מְר֗וּ &nbsp;&nbsp; מִ֣י יִרְאֶה־לָּֽמוֹ׃",
    "<br>",
    "<a name=\"7\"> </a>",
    "<b>ז</b>",
    " יַ֥חְפְּֽשׂוּ עוֹלֹ֗ת &nbsp;&nbsp; תַּ֭מְנוּ חֵ֣פֶשׂ מְחֻפָּ֑שׂ",
    "<br>",
    "וְקֶ֥רֶב אִ֝֗ישׁ &nbsp;&nbsp; וְלֵ֣ב עָמֹֽק׃",
    "<br>",
    "<a name=\"8\"> </a>",
    "<b>ח</b>",
    " וַיֹּרֵ֗ם אֱלֹ֫הִ֥ים &nbsp;&nbsp; חֵ֥ץ פִּתְא֑וֹם הָ֝י֗וּ מַכּוֹתָֽם׃",
    "<br>",
    "<a name=\"9\"> </a>",
    "<b>ט</b>",
    " וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם &nbsp;&nbsp; יִ֝תְנֹֽדְד֗וּ כָּל־רֹ֥אֵה בָֽם׃",
    "<br>",
    "<a name=\"10\"> </a>",
    "<b>י</b>",
    " וַיִּֽירְא֗וּ כָּל־אָ֫דָ֥ם &nbsp;&nbsp; וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ׃",
    "<br>",
    "<a name=\"11\"> </a>",
    "<b>יא</b>",
    " יִשְׂמַ֬ח צַדִּ֣יק בַּֽ֭יהוָה וְחָ֣סָה ב֑וֹ &nbsp;&nbsp; וְ֝יִתְהַֽלְל֗וּ כָּל־יִשְׁרֵי־לֵֽב׃"
  ],
  "lines": [
    {
      "verse": "א",
      "text": "לַמְנַצֵּ֗חַ מִזְמ֥וֹר לְדָוִֽד"
    },
    {
      "verse": "ב",
      "text": "שְׁמַע־אֱלֹהִ֣ים קוֹלִ֣י בְשִׂיחִ֑י מִפַּ֥חַד א֝וֹיֵ֗ב תִּצֹּ֥ר חַיָּֽי"
    },
    {
      "verse": "ג",
      "text": "תַּ֭סְתִּירֵנִי מִסּ֣וֹד מְרֵעִ֑ים מֵֽ֝רִגְשַׁ֗ת פֹּ֣עֲלֵי אָֽוֶן"
    },
    {
      "verse": "ד",
      "text": "אֲשֶׁ֤ר שָֽׁנְנ֣וּ כַחֶ֣רֶב לְשׁוֹנָ֑ם דָּֽרְכ֥וּ חִ֝צָּ֗ם דָּבָ֥ר מָֽר"
    },
    {
      "verse": "ה",
      "text": "לִירֹ֣ת בַּמִּסְתָּרִ֣ים תָּ֑ם פִּתְאֹ֥ם יֹ֝רֻ֗הוּ וְלֹ֣א יִירָֽאוּ"
    },
    {
      "verse": "ו",
      "text": "יְחַזְּקוּ־לָ֨מוֹ ׀ דָּ֘בָ֤ר רָ֗ע יְֽ֭סַפְּרוּ לִטְמ֣וֹן מֽוֹקְשִׁ֑ים אָֽ֝מְר֗וּ מִ֣י יִרְאֶה־לָּֽמוֹ"
    },
    {
      "verse": "ז",
      "text": "יַ֥חְפְּֽשׂוּ עוֹלֹ֗ת תַּ֭מְנוּ חֵ֣פֶשׂ מְחֻפָּ֑שׂ וְקֶ֥רֶב אִ֝֗ישׁ וְלֵ֣ב עָמֹֽק"
    },
    {
      "verse": "ח",
      "text": "וַיֹּרֵ֗ם אֱלֹ֫הִ֥ים חֵ֥ץ פִּתְא֑וֹם הָ֝י֗וּ מַכּוֹתָֽם"
    },
    {
      "verse": "ט",
      "text": "וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם יִ֝תְנֹֽדְד֗וּ כָּל־רֹ֥אֵה בָֽם"
    },
    {
      "verse": "י",
      "text": "וַיִּֽירְא֗וּ כָּל־אָ֫דָ֥ם וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ"
    },
    {
      "verse": "יא",
      "text": "יִשְׂמַ֬ח צַדִּ֣יק בַּֽ֭יהוָה וְחָ֣סָה ב֑וֹ וְ֝יִתְהַֽלְל֗וּ כָּל־יִשְׁרֵי־לֵֽב"
    }
  ],
  "perk": "סד"
}