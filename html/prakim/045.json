{
  "header": "<h1>תהילים פרק מה</h1>",
  "verses": [
    "<b>א</b>",
    " לַמְנַצֵּ֣חַ עַל־שֹֽׁ֭שַׁנִּים לִבְנֵי־קֹ֑רַח &nbsp;&nbsp; מַ֝שְׂכִּ֗יל שִׁ֣יר יְדִידֹֽת׃",
    "<br>",
    "<a name=\"2\"> </a>",
    "<b>ב</b>",
    " רָ֘חַ֤שׁ לִבִּ֨י&nbsp;׀ דָּ֘בָ֤ר ט֗וֹב &nbsp;&nbsp; אֹמֵ֣ר אָ֭נִי מַֽעֲשַׂ֣י לְמֶ֑לֶךְ",
    "<br>",
    "לְ֝שׁוֹנִ֗י &nbsp;&nbsp; עֵ֤ט&nbsp;׀ סוֹפֵ֬ר מָהִֽיר׃",
    "<br>",
    "<a name=\"3\"> </a>",
    "<b>ג</b>",
    " יָפְיָפִ֡יתָ מִבְּנֵ֬י אָדָ֗ם &nbsp;&nbsp; ה֣וּצַק חֵ֭ן בְּשִׂפְתוֹתֶ֑יךָ",
    "<br>",
    "עַל־כֵּ֤ן בֵּֽרַכְךָ֖ אֱלֹהִ֣ים &nbsp;&nbsp; לְעוֹלָֽם׃",
    "<br>",
    "<a name=\"4\"> </a>",
    "<b>ד</b>",
    " חֲגֽוֹר־חַרְבְּךָ֣ עַל־יָרֵ֣ךְ גִּבּ֑וֹר &nbsp;&nbsp; הֽ֝וֹדְךָ֗ וַֽהֲדָרֶֽךָ׃",
    "<br>",
    "<a name=\"5\"> </a>",
    "<b>ה</b>",
    " וַהֲדָ֬רְךָ֨&nbsp;׀ צְלַ֬ח רְכַ֗ב &nbsp;&nbsp; עַֽל־דְּבַר־אֱ֭מֶת וְעַנְוָה־צֶ֑דֶק",
    "<br>",
    "וְתֽוֹרְךָ֖ נֽוֹרָא֣וֹת &nbsp;&nbsp; יְמִינֶֽךָ׃",
    "<br>",
    "<a name=\"6\"> </a>",
    "<b>ו</b>",
    " חִצֶּ֗יךָ שְׁנ֫וּנִ֥ים &nbsp;&nbsp; עַ֭מִּים תַּחְתֶּ֣יךָ יִפְּל֑וּ בְּ֝לֵ֗ב אֽוֹיְבֵ֥י הַמֶּֽלֶךְ׃",
    "<br>",
    "<a name=\"7\"> </a>",
    "<b>ז</b>",
    " כִּסְאֲךָ֣ אֱ֭לֹהִים עוֹלָ֣ם וָעֶ֑ד &nbsp;&nbsp; שֵׁ֥בֶט מִ֝ישֹׁ֗ר שֵׁ֣בֶט מַלְכוּתֶֽךָ׃",
    "<br>",
    "<a name=\"8\"> </a>",
    "<b>ח</b>",
    " אָהַ֣בְתָּ צֶּדֶק֮ &nbsp;&nbsp; וַתִּשְׂנָ֫א רֶ֥שַׁע",
    "<br>",
    "עַל־כֵּ֤ן&nbsp;׀ מְשָֽׁחֲךָ֡ אֱלֹהִ֣ים אֱ֭לֹהֶיךָ שֶׁ֥מֶן שָׂשׂ֗וֹן &nbsp;&nbsp; מֵֽחֲבֵרֶֽךָ׃",
    "<br>",
    "<a name=\"9\"> </a>",
    "<b>ט</b>",
    " מֹר־וַֽאֲהָל֣וֹת קְ֭צִיעוֹת כָּל־בִּגְדֹתֶ֑יךָ &nbsp;&nbsp; מִֽן־הֵ֥יכְלֵי שֵׁ֝֗ן מִנִּ֥י שִׂמְּחֽוּךָ׃",
    "<br>",
    "<a name=\"10\"> </a>",
    "<b>י</b>",
    " בְּנ֣וֹת מְ֭לָכִים בְּיִקְּרוֹתֶ֑יךָ &nbsp;&nbsp; נִצְּבָ֥ה שֵׁגַ֥ל לִ֝ימִֽינְךָ֗ בְּכֶ֣תֶם אוֹפִֽיר׃",
    "<br>",
    "<a name=\"11\"> </a>",
    "<b>יא</b>",
    " שִׁמְעִי־בַ֣ת וּ֭רְאִי וְהַטִּ֣י אָזְנֵ֑ךְ &nbsp;&nbsp; וְשִׁכְחִ֥י עַ֝מֵּ֗ךְ וּבֵ֥ית אָבִֽיךְ׃",
    "<br>",
    "<a name=\"12\"> </a>",
    "<b>יב</b>",
    " וְיִתְאָ֣ו הַמֶּ֣לֶךְ יָפְיֵ֑ךְ &nbsp;&nbsp; כִּי־ה֥וּא אֲ֝דֹנַ֗יִךְ וְהִשְׁתַּֽחֲוִי־לֽוֹ׃",
    "<br>",
    "<a name=\"13\"> </a>",
    "<b>יג</b>",
    " וּבַֽת־צֹ֨ר&nbsp;׀ &nbsp;&nbsp; בְּ֭מִנְחָה פָּנַ֥יִךְ יְחַלּ֗וּ עֲשִׁ֣ירֵי עָֽם׃",
    "<br>",
    "<a name=\"14\"> </a>",
    "<b>יד</b>",
    " כָּל־כְּבוּדָּ֣ה בַת־מֶ֣לֶךְ פְּנִ֑ימָה &nbsp;&nbsp; מִֽמִּשְׁבְּצ֖וֹת זָהָ֣ב לְבוּשָֽׁהּ׃",
    "<br>",
    "<a name=\"15\"> </a>",
    "<b>טו</b>",
    " לִרְקָמוֹת֮ תּוּבַ֪ל לַ֫מֶּ֥לֶךְ &nbsp;&nbsp; בְּתוּל֣וֹת אַֽ֭חֲרֶיהָ רֵֽעוֹתֶ֑יהָ מ֖וּבָא֣וֹת לָֽךְ׃",
    "<br>",
    "<a name=\"16\"> </a>",
    "<b>טז</b>",
    " תּ֭וּבַלְנָה בִּשְׂמָחֹ֣ת וָגִ֑יל &nbsp;&nbsp; תְּ֝בֹאֶ֗ינָה בְּהֵ֣יכַל מֶֽלֶךְ׃",
    "<br>",
    "<a name=\"17\"> </a>",
    "<b>יז</b>",
    " תַּ֣חַת אֲ֭בֹתֶיךָ יִֽהְי֣וּ בָנֶ֑יךָ &nbsp;&nbsp; תְּשִׁיתֵ֥מוֹ לְ֝שָׂרִ֗ים בְּכָל־הָאָֽרֶץ׃",
    "<br>",
    "<a name=\"18\"> </a>",
    "<b>יח</b>",
    " אַזְכִּ֣ירָה שִׁ֭מְךָ בְּכָל־דֹּ֣ר וָדֹ֑ר &nbsp;&nbsp; עַל־כֵּ֥ן עַמִּ֥ים יְ֝הוֹדוּ֗ךָ לְעֹלָ֥ם וָעֶֽד׃"
  ],
  "lines": [
    {
      "verse": "א",
      "text": "לַמְנַצֵּ֣חַ עַל־שֹֽׁ֭שַׁנִּים לִבְנֵי־קֹ֑רַח מַ֝שְׂכִּ֗יל שִׁ֣יר יְדִידֹֽת"
    },
    {
      "verse": "ב",
      "text": "רָ֘חַ֤שׁ לִבִּ֨י ׀ דָּ֘בָ֤ר ט֗וֹב אֹמֵ֣ר אָ֭נִי מַֽעֲשַׂ֣י לְמֶ֑לֶךְ לְ֝שׁוֹנִ֗י עֵ֤ט ׀ סוֹפֵ֬ר מָהִֽיר"
    },
    {
      "verse": "ג",
      "text": "יָפְיָפִ֡יתָ מִבְּנֵ֬י אָדָ֗ם ה֣וּצַק חֵ֭ן בְּשִׂפְתוֹתֶ֑יךָ עַל־כֵּ֤ן בֵּֽרַכְךָ֖ אֱלֹהִ֣ים לְעוֹלָֽם"
    },
    {
      "verse": "ד",
      "text": "חֲגֽוֹר־חַרְבְּךָ֣ עַל־יָרֵ֣ךְ גִּבּ֑וֹר הֽ֝וֹדְךָ֗ וַֽהֲדָרֶֽךָ"
    },
    {
      "verse": "ה",
      "text": "וַהֲדָ֬רְךָ֨ ׀ צְלַ֬ח רְכַ֗ב עַֽל־דְּבַר־אֱ֭מֶת וְעַנְוָה־צֶ֑דֶק וְתֽוֹרְךָ֖ נֽוֹרָא֣וֹת יְמִינֶֽךָ"
    },
    {
      "verse": "ו",
      "text": "חִצֶּ֗יךָ שְׁנ֫וּנִ֥ים עַ֭מִּים תַּחְתֶּ֣יךָ יִפְּל֑וּ בְּ֝לֵ֗ב אֽוֹיְבֵ֥י הַמֶּֽלֶךְ"
    },
    {
      "verse": "ז",
      "text": "כִּסְאֲךָ֣ אֱ֭לֹהִים עוֹלָ֣ם וָעֶ֑ד שֵׁ֥בֶט מִ֝ישֹׁ֗ר שֵׁ֣בֶט מַלְכוּתֶֽךָ"
    },
    {
      "verse": "ח",
      "text": "אָהַ֣בְתָּ צֶּדֶק֮ וַתִּשְׂנָ֫א רֶ֥שַׁע עַל־כֵּ֤ן ׀ מְשָֽׁחֲךָ֡ אֱלֹהִ֣ים אֱ֭לֹהֶיךָ שֶׁ֥מֶן שָׂשׂ֗וֹן מֵֽחֲבֵרֶֽךָ"
    },
    {
      "verse": "ט",
      "text": "מֹר־וַֽאֲהָל֣וֹת קְ֭צִיעוֹת כָּל־בִּגְדֹתֶ֑יךָ מִֽן־הֵ֥יכְלֵי שֵׁ֝֗ן מִנִּ֥י שִׂמְּחֽוּךָ"
    },
    {
      "verse": "י",
      "text": "בְּנ֣וֹת מְ֭לָכִים בְּיִקְּרוֹתֶ֑יךָ נִצְּבָ֥ה שֵׁגַ֥ל לִ֝ימִֽינְךָ֗ בְּכֶ֣תֶם אוֹפִֽיר"
    },
    {
      "verse": "יא",
      "text": "שִׁמְעִי־בַ֣ת וּ֭רְאִי וְהַטִּ֣י אָזְנֵ֑ךְ וְשִׁכְחִ֥י עַ֝מֵּ֗ךְ וּבֵ֥ית אָבִֽיךְ"
    },
    {
      "verse": "יב",
      "text": "וְיִתְאָ֣ו הַמֶּ֣לֶךְ יָפְיֵ֑ךְ כִּי־ה֥וּא אֲ֝דֹנַ֗יִךְ וְהִשְׁתַּֽחֲוִי־לֽוֹ"
    },
    {
      "verse": "יג",
      "text": "וּבַֽת־צֹ֨ר ׀ בְּ֭מִנְחָה פָּנַ֥יִךְ יְחַלּ֗וּ עֲשִׁ֣ירֵי עָֽם"
    },
    {
      "verse": "יד",
      "text": "כָּל־כְּבוּדָּ֣ה בַת־מֶ֣לֶךְ פְּנִ֑ימָה מִֽמִּשְׁבְּצ֖וֹת זָהָ֣ב לְבוּשָֽׁהּ"
    },
    {
      "verse": "טו",
      "text": "לִרְקָמוֹת֮ תּוּבַ֪ל לַ֫מֶּ֥לֶךְ בְּתוּל֣וֹת אַֽ֭חֲרֶיהָ רֵֽעוֹתֶ֑יהָ מ֖וּבָא֣וֹת לָֽךְ"
    },
    {
      "verse": "טז",
      "text": "תּ֭וּבַלְנָה בִּשְׂמָחֹ֣ת וָגִ֑יל תְּ֝בֹאֶ֗ינָה בְּהֵ֣יכַל מֶֽלֶךְ"
    },
    {
      "verse": "יז",
      "text": "תַּ֣חַת אֲ֭בֹתֶיךָ יִֽהְי֣וּ בָנֶ֑יךָ תְּשִׁיתֵ֥מוֹ לְ֝שָׂרִ֗ים בְּכָל־הָאָֽרֶץ"
    },
    {
      "verse": "יח",
      "text": "אַזְכִּ֣ירָה שִׁ֭מְךָ בְּכָל־דֹּ֣ר וָדֹ֑ר עַל־כֵּ֥ן עַמִּ֥ים יְ֝הוֹדוּ֗ךָ לְעֹלָ֥ם וָעֶֽד"
    }
  ],
  "perk": "מה"
}