{
  "header": "<h1>תהילים פרק קז</h1>",
  "verses": [
    "<b>א</b>",
    " הֹד֣וּ לַֽיהוָ֣ה כִּי־ט֑וֹב &nbsp;&nbsp; כִּ֖י לְעוֹלָ֣ם חַסְדּֽוֹ׃",
    "<br>",
    "<a name=\"2\"> </a>",
    "<b>ב</b>",
    " יֹֽ֭אמְרוּ גְּאוּלֵ֣י יְהוָ֑ה &nbsp;&nbsp; אֲשֶׁ֥ר גְּ֝אָלָ֗ם מִיַּד־צָֽר׃",
    "<br>",
    "<a name=\"3\"> </a>",
    "<b>ג</b>",
    " וּֽמֵאֲרָצ֗וֹת קִ֫בְּצָ֥ם &nbsp;&nbsp; מִמִּזְרָ֥ח וּמִֽמַּעֲרָ֑ב מִצָּפ֥וֹן וּמִיָּֽם׃",
    "<br>",
    "<a name=\"4\"> </a>",
    "<b>ד</b>",
    " תָּע֣וּ בַ֭מִּדְבָּר בִּֽישִׁימ֣וֹן דָּ֑רֶךְ &nbsp;&nbsp; עִ֥יר מ֝וֹשָׁ֗ב לֹ֣א מָצָֽאוּ׃",
    "<br>",
    "<a name=\"5\"> </a>",
    "<b>ה</b>",
    " רְעֵבִ֥ים גַּם־צְמֵאִ֑ים &nbsp;&nbsp; נַ֝פְשָׁ֗ם בָּהֶ֥ם תִּתְעַטָּֽף׃",
    "<br>",
    "<a name=\"6\"> </a>",
    "<b>ו</b>",
    " וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם &nbsp;&nbsp; מִ֝מְּצ֥וּקוֹתֵיהֶ֗ם יַצִּילֵֽם׃",
    "<br>",
    "<a name=\"7\"> </a>",
    "<b>ז</b>",
    " וַֽ֭יַּדְרִיכֵם בְּדֶ֣רֶךְ יְשָׁרָ֑ה &nbsp;&nbsp; לָ֝לֶ֗כֶת אֶל־עִ֥יר מוֹשָֽׁב׃",
    "<br>",
    "<a name=\"8\"> </a>",
    "<b>ח</b>",
    " יוֹד֣וּ לַֽיהוָ֣ה חַסְדּ֑וֹ &nbsp;&nbsp; וְ֝נִפְלְאוֹתָ֗יו לִבְנֵ֥י אָדָֽם׃",
    "<br>",
    "<a name=\"9\"> </a>",
    "<b>ט</b>",
    " כִּֽי־הִ֭שְׂבִּיעַ נֶ֣פֶשׁ שֹֽׁקֵקָ֑ה &nbsp;&nbsp; וְנֶ֥פֶשׁ רְ֝עֵבָ֗ה מִלֵּא־טֽוֹב׃",
    "<br>",
    "<a name=\"10\"> </a>",
    "<b>י</b>",
    " יֹֽ֭שְׁבֵי חֹ֣שֶׁךְ וְצַלְמָ֑וֶת &nbsp;&nbsp; אֲסִירֵ֖י עֳנִ֣י וּבַרְזֶֽל׃",
    "<br>",
    "<a name=\"11\"> </a>",
    "<b>יא</b>",
    " כִּֽי־הִמְר֥וּ אִמְרֵי־אֵ֑ל &nbsp;&nbsp; וַֽעֲצַ֖ת עֶלְי֣וֹן נָאָֽצוּ׃",
    "<br>",
    "<a name=\"12\"> </a>",
    "<b>יב</b>",
    " וַיַּכְנַ֣ע בֶּֽעָמָ֣ל לִבָּ֑ם &nbsp;&nbsp; כָּֽ֝שְׁל֗וּ וְאֵ֣ין עֹזֵֽר׃",
    "<br>",
    "<a name=\"13\"> </a>",
    "<b>יג</b>",
    " וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם &nbsp;&nbsp; מִ֝מְּצֻ֥קוֹתֵיהֶ֗ם יֽוֹשִׁיעֵֽם׃",
    "<br>",
    "<a name=\"14\"> </a>",
    "<b>יד</b>",
    " יֽ֭וֹצִיאֵם מֵחֹ֣שֶׁךְ וְצַלְמָ֑וֶת &nbsp;&nbsp; וּמוֹסְר֖וֹתֵיהֶ֣ם יְנַתֵּֽק׃",
    "<br>",
    "<a name=\"15\"> </a>",
    "<b>טו</b>",
    " יוֹד֣וּ לַֽיהוָ֣ה חַסְדּ֑וֹ &nbsp;&nbsp; וְ֝נִפְלְאוֹתָ֗יו לִבְנֵ֥י אָדָֽם׃",
    "<br>",
    "<a name=\"16\"> </a>",
    "<b>טז</b>",
    " כִּֽי־שִׁ֭בַּר דַּלְת֣וֹת נְחֹ֑שֶׁת &nbsp;&nbsp; וּבְרִיחֵ֖י בַרְזֶ֣ל גִּדֵּֽעַ׃",
    "<br>",
    "<a name=\"17\"> </a>",
    "<b>יז</b>",
    " אֱ֭וִלִים מִדֶּ֣רֶךְ פִּשְׁעָ֑ם &nbsp;&nbsp; וּֽ֝מֵעֲוֺ֥נֹתֵיהֶ֗ם יִתְעַנּֽוּ׃",
    "<br>",
    "<a name=\"18\"> </a>",
    "<b>יח</b>",
    " כָּל־אֹ֭כֶל תְּתַעֵ֣ב נַפְשָׁ֑ם &nbsp;&nbsp; וַ֝יַּגִּ֗יעוּ עַד־שַׁ֥עֲרֵי מָֽוֶת׃",
    "<br>",
    "<a name=\"19\"> </a>",
    "<b>יט</b>",
    " וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם &nbsp;&nbsp; מִ֝מְּצֻ֥קוֹתֵיהֶ֗ם יֽוֹשִׁיעֵֽם׃",
    "<br>",
    "<a name=\"20\"> </a>",
    "<b>כ</b>",
    " יִשְׁלַ֣ח דְּ֭בָרוֹ וְיִרְפָּאֵ֑ם &nbsp;&nbsp; וִֽ֝ימַלֵּ֗ט מִשְּׁחִֽיתוֹתָֽם׃",
    "<br>",
    "<a name=\"21\"> </a>",
    "<b>כא</b>",
    " יוֹד֣וּ לַֽיהוָ֣ה חַסְדּ֑וֹ &nbsp;&nbsp; וְ֝נִפְלְאוֹתָ֗יו לִבְנֵ֥י אָדָֽם׃",
    "<br>",
    "<a name=\"22\"> </a>",
    "<b>כב</b>",
    " וְ֭יִזְבְּחוּ זִבְחֵ֣י תוֹדָ֑ה &nbsp;&nbsp; וִֽיסַפְּר֖וּ מַֽעֲשָׂ֣יו בְּרִנָּֽה׃",
    "<br>",
    "<a name=\"23\"> </a>",
    "<b>כג ׆</b>",
    " יֽוֹרְדֵ֣י הַ֭יָּם בָּֽאֳנִיּ֑וֹת &nbsp;&nbsp; עֹשֵׂ֥י מְ֝לָאכָ֗ה בְּמַ֣יִם רַבִּֽים׃",
    "<br>",
    "<a name=\"24\"> </a>",
    "<b>כד ׆</b>",
    " הֵ֣מָּה רָ֭אוּ מַֽעֲשֵׂ֣י יְהוָ֑ה &nbsp;&nbsp; וְ֝נִפְלְאוֹתָ֗יו בִּמְצוּלָֽה׃",
    "<br>",
    "<a name=\"25\"> </a>",
    "<b>כה ׆</b>",
    " וַיֹּ֗אמֶר וַֽ֭יַּעֲמֵד ר֣וּחַ סְעָרָ֑ה &nbsp;&nbsp; וַתְּרוֹמֵ֥ם גַּלָּֽיו׃",
    "<br>",
    "<a name=\"26\"> </a>",
    "<b>כו ׆</b>",
    " יַֽעֲל֣וּ שָׁ֭מַיִם יֵֽרְד֣וּ תְהוֹמ֑וֹת &nbsp;&nbsp; נַ֝פְשָׁ֗ם בְּרָעָ֥ה תִתְמוֹגָֽג׃",
    "<br>",
    "<a name=\"27\"> </a>",
    "<b>כז ׆</b>",
    " יָח֣וֹגּוּ וְ֭יָנוּעוּ כַּשִּׁכּ֑וֹר &nbsp;&nbsp; וְכָל־חָ֝כְמָתָ֗ם תִּתְבַּלָּֽע׃",
    "<br>",
    "<a name=\"28\"> </a>",
    "<b>כח ׆</b>",
    " וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם &nbsp;&nbsp; וּֽ֝מִמְּצ֥וּקֹתֵיהֶ֗ם יֽוֹצִיאֵֽם׃",
    "<br>",
    "<a name=\"29\"> </a>",
    "<b>כט</b>",
    " יָקֵ֣ם סְ֭עָרָה לִדְמָמָ֑ה &nbsp;&nbsp; וַ֝יֶּֽחֱשׁ֗וּ גַּלֵּיהֶֽם׃",
    "<br>",
    "<a name=\"30\"> </a>",
    "<b>ל</b>",
    " וַיִּשְׂמְח֥וּ כִֽי־יִשְׁתֹּ֑קוּ &nbsp;&nbsp; וַ֝יַּנְחֵ֗ם אֶל־מְח֥וֹז חֶפְצָֽם׃",
    "<br>",
    "<a name=\"31\"> </a>",
    "<b>לא</b>",
    " יוֹד֣וּ לַֽיהוָ֣ה חַסְדּ֑וֹ &nbsp;&nbsp; וְ֝נִפְלְאוֹתָ֗יו לִבְנֵ֥י אָדָֽם׃",
    "<br>",
    "<a name=\"32\"> </a>",
    "<b>לב</b>",
    " וִֽ֭ירוֹמְמוּהוּ בִּקְהַל־עָ֑ם &nbsp;&nbsp; וּבְמוֹשַׁ֖ב זְקֵנִ֣ים יְהַלְלֽוּהוּ׃",
    "<br>",
    "<a name=\"33\"> </a>",
    "<b>לג</b>",
    " יָשֵׂ֣ם נְהָר֣וֹת לְמִדְבָּ֑ר &nbsp;&nbsp; וּמֹצָ֥אֵי מַ֝֗יִם לְצִמָּאֽוֹן׃",
    "<br>",
    "<a name=\"34\"> </a>",
    "<b>לד</b>",
    " אֶ֣רֶץ פְּ֭רִי לִמְלֵחָ֑ה &nbsp;&nbsp; מֵֽ֝רָעַ֗ת י֣וֹשְׁבֵי בָֽהּ׃",
    "<br>",
    "<a name=\"35\"> </a>",
    "<b>לה</b>",
    " יָשֵׂ֣ם מִ֭דְבָּר לַֽאֲגַם־מַ֑יִם &nbsp;&nbsp; וְאֶ֥רֶץ צִ֝יָּ֗ה לְמֹצָ֥אֵי מָֽיִם׃",
    "<br>",
    "<a name=\"36\"> </a>",
    "<b>לו</b>",
    " וַיּ֣וֹשֶׁב שָׁ֣ם רְעֵבִ֑ים &nbsp;&nbsp; וַ֝יְכֽוֹנְנ֗וּ עִ֣יר מוֹשָֽׁב׃",
    "<br>",
    "<a name=\"37\"> </a>",
    "<b>לז</b>",
    " וַיִּזְרְע֣וּ שָׂ֭דוֹת וַיִּטְּע֣וּ כְרָמִ֑ים &nbsp;&nbsp; וַ֝יַּֽעֲשׂ֗וּ פְּרִ֣י תְבוּאָֽה׃",
    "<br>",
    "<a name=\"38\"> </a>",
    "<b>לח</b>",
    " וַיְבָֽרְכֵ֣ם וַיִּרְבּ֣וּ מְאֹ֑ד &nbsp;&nbsp; וּ֝בְהֶמְתָּ֗ם לֹ֣א יַמְעִֽיט׃",
    "<br>",
    "<a name=\"39\"> </a>",
    "<b>לט</b>",
    " וַיִּמְעֲט֥וּ וַיָּשֹׁ֑חוּ &nbsp;&nbsp; מֵעֹ֖צֶר רָעָ֣ה וְיָגֽוֹן׃",
    "<br>",
    "<a name=\"40\"> </a>",
    "<b>מ&nbsp; ׆</b>",
    " שֹׁפֵ֣ךְ בּ֭וּז עַל־נְדִיבִ֑ים &nbsp;&nbsp; וַ֝יַּתְעֵ֗ם בְּתֹ֣הוּ לֹא־דָֽרֶךְ׃",
    "<br>",
    "<a name=\"41\"> </a>",
    "<b>מא</b>",
    " וַיְשַׂגֵּ֣ב אֶבְי֣וֹן מֵע֑וֹנִי &nbsp;&nbsp; וַיָּ֥שֶׂם כַּ֝צֹּ֗אן מִשְׁפָּחֽוֹת׃",
    "<br>",
    "<a name=\"42\"> </a>",
    "<b>מב</b>",
    " יִרְא֣וּ יְשָׁרִ֣ים וְיִשְׂמָ֑חוּ &nbsp;&nbsp; וְכָל־עַ֝וְלָ֗ה קָ֣פְצָה פִּֽיהָ׃",
    "<br>",
    "<a name=\"43\"> </a>",
    "<b>מג</b>",
    " מִֽי־חָכָ֥ם וְיִשְׁמָר־אֵ֑לֶּה &nbsp;&nbsp; וְ֝יִתְבּֽוֹנְנ֗וּ חַֽסְדֵ֥י יְהוָֽה׃"
  ],
  "lines": [
    {
      "verse": "א",
      "text": "הֹד֣וּ לַֽיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ"
    },
    {
      "verse": "ב",
      "text": "יֹֽ֭אמְרוּ גְּאוּלֵ֣י יְהוָ֑ה אֲשֶׁ֥ר גְּ֝אָלָ֗ם מִיַּד־צָֽר"
    },
    {
      "verse": "ג",
      "text": "וּֽמֵאֲרָצ֗וֹת קִ֫בְּצָ֥ם מִמִּזְרָ֥ח וּמִֽמַּעֲרָ֑ב מִצָּפ֥וֹן וּמִיָּֽם"
    },
    {
      "verse": "ד",
      "text": "תָּע֣וּ בַ֭מִּדְבָּר בִּֽישִׁימ֣וֹן דָּ֑רֶךְ עִ֥יר מ֝וֹשָׁ֗ב לֹ֣א מָצָֽאוּ"
    },
    {
      "verse": "ה",
      "text": "רְעֵבִ֥ים גַּם־צְמֵאִ֑ים נַ֝פְשָׁ֗ם בָּהֶ֥ם תִּתְעַטָּֽף"
    },
    {
      "verse": "ו",
      "text": "וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצ֥וּקוֹתֵיהֶ֗ם יַצִּילֵֽם"
    },
    {
      "verse": "ז",
      "text": "וַֽ֭יַּדְרִיכֵם בְּדֶ֣רֶךְ יְשָׁרָ֑ה לָ֝לֶ֗כֶת אֶל־עִ֥יר מוֹשָֽׁב"
    },
    {
      "verse": "ח",
      "text": "יוֹד֣וּ לַֽיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם"
    },
    {
      "verse": "ט",
      "text": "כִּֽי־הִ֭שְׂבִּיעַ נֶ֣פֶשׁ שֹֽׁקֵקָ֑ה וְנֶ֥פֶשׁ רְ֝עֵבָ֗ה מִלֵּא־טֽוֹב"
    },
    {
      "verse": "י",
      "text": "יֹֽ֭שְׁבֵי חֹ֣שֶׁךְ וְצַלְמָ֑וֶת אֲסִירֵ֖י עֳנִ֣י וּבַרְזֶֽל"
    },
    {
      "verse": "יא",
      "text": "כִּֽי־הִמְר֥וּ אִמְרֵי־אֵ֑ל וַֽעֲצַ֖ת עֶלְי֣וֹן נָאָֽצוּ"
    },
    {
      "verse": "יב",
      "text": "וַיַּכְנַ֣ע בֶּֽעָמָ֣ל לִבָּ֑ם כָּֽ֝שְׁל֗וּ וְאֵ֣ין עֹזֵֽר"
    },
    {
      "verse": "יג",
      "text": "וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצֻ֥קוֹתֵיהֶ֗ם יֽוֹשִׁיעֵֽם"
    },
    {
      "verse": "יד",
      "text": "יֽ֭וֹצִיאֵם מֵחֹ֣שֶׁךְ וְצַלְמָ֑וֶת וּמוֹסְר֖וֹתֵיהֶ֣ם יְנַתֵּֽק"
    },
    {
      "verse": "טו",
      "text": "יוֹד֣וּ לַֽיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם"
    },
    {
      "verse": "טז",
      "text": "כִּֽי־שִׁ֭בַּר דַּלְת֣וֹת נְחֹ֑שֶׁת וּבְרִיחֵ֖י בַרְזֶ֣ל גִּדֵּֽעַ"
    },
    {
      "verse": "יז",
      "text": "אֱ֭וִלִים מִדֶּ֣רֶךְ פִּשְׁעָ֑ם וּֽ֝מֵעֲוֺ֥נֹתֵיהֶ֗ם יִתְעַנּֽוּ"
    },
    {
      "verse": "יח",
      "text": "כָּל־אֹ֭כֶל תְּתַעֵ֣ב נַפְשָׁ֑ם וַ֝יַּגִּ֗יעוּ עַד־שַׁ֥עֲרֵי מָֽוֶת"
    },
    {
      "verse": "יט",
      "text": "וַיִּזְעֲק֣וּ אֶל־יְ֭הוָה בַּצַּ֣ר לָהֶ֑ם מִ֝מְּצֻ֥קוֹתֵיהֶ֗ם יֽוֹשִׁיעֵֽם"
    },
    {
      "verse": "כ",
      "text": "יִשְׁלַ֣ח דְּ֭בָרוֹ וְיִרְפָּאֵ֑ם וִֽ֝ימַלֵּ֗ט מִשְּׁחִֽיתוֹתָֽם"
    },
    {
      "verse": "כא",
      "text": "יוֹד֣וּ לַֽיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם"
    },
    {
      "verse": "כב",
      "text": "וְ֭יִזְבְּחוּ זִבְחֵ֣י תוֹדָ֑ה וִֽיסַפְּר֖וּ מַֽעֲשָׂ֣יו בְּרִנָּֽה"
    },
    {
      "verse": "כג ׆",
      "text": "יֽוֹרְדֵ֣י הַ֭יָּם בָּֽאֳנִיּ֑וֹת עֹשֵׂ֥י מְ֝לָאכָ֗ה בְּמַ֣יִם רַבִּֽים"
    },
    {
      "verse": "כד ׆",
      "text": "הֵ֣מָּה רָ֭אוּ מַֽעֲשֵׂ֣י יְהוָ֑ה וְ֝נִפְלְאוֹתָ֗יו בִּמְצוּלָֽה"
    },
    {
      "verse": "כה ׆",
      "text": "וַיֹּ֗אמֶר וַֽ֭יַּעֲמֵד ר֣וּחַ סְעָרָ֑ה וַתְּרוֹמֵ֥ם גַּלָּֽיו"
    },
    {
      "verse": "כו ׆",
      "text": "יַֽעֲל֣וּ שָׁ֭מַיִם יֵֽרְד֣וּ תְהוֹמ֑וֹת נַ֝פְשָׁ֗ם בְּרָעָ֥ה תִתְמוֹגָֽג"
    },
    {
      "verse": "כז ׆",
      "text": "יָח֣וֹגּוּ וְ֭יָנוּעוּ כַּשִּׁכּ֑וֹר וְכָל־חָ֝כְמָתָ֗ם תִּתְבַּלָּֽע"
    },
    {
      "verse": "כח ׆",
      "text": "וַיִּצְעֲק֣וּ אֶל־יְ֭הוָה בַּצַּ֣ר לָהֶ֑ם וּֽ֝מִמְּצ֥וּקֹתֵיהֶ֗ם יֽוֹצִיאֵֽם"
    },
    {
      "verse": "כט",
      "text": "יָקֵ֣ם סְ֭עָרָה לִדְמָמָ֑ה וַ֝יֶּֽחֱשׁ֗וּ גַּלֵּיהֶֽם"
    },
    {
      "verse": "ל",
      "text": "וַיִּשְׂמְח֥וּ כִֽי־יִשְׁתֹּ֑קוּ וַ֝יַּנְחֵ֗ם אֶל־מְח֥וֹז חֶפְצָֽם"
    },
    {
      "verse": "לא",
      "text": "יוֹד֣וּ לַֽיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם"
    },
    {
      "verse": "לב",
      "text": "וִֽ֭ירוֹמְמוּהוּ בִּקְהַל־עָ֑ם וּבְמוֹשַׁ֖ב זְקֵנִ֣ים יְהַלְלֽוּהוּ"
    },
    {
      "verse": "לג",
      "text": "יָשֵׂ֣ם נְהָר֣וֹת לְמִדְבָּ֑ר וּמֹצָ֥אֵי מַ֝֗יִם לְצִמָּאֽוֹן"
    },
    {
      "verse": "לד",
      "text": "אֶ֣רֶץ פְּ֭רִי לִמְלֵחָ֑ה מֵֽ֝רָעַ֗ת י֣וֹשְׁבֵי בָֽהּ"
    },
    {
      "verse": "לה",
      "text": "יָשֵׂ֣ם מִ֭דְבָּר לַֽאֲגַם־מַ֑יִם וְאֶ֥רֶץ צִ֝יָּ֗ה לְמֹצָ֥אֵי מָֽיִם"
    },
    {
      "verse": "לו",
      "text": "וַיּ֣וֹשֶׁב שָׁ֣ם רְעֵבִ֑ים וַ֝יְכֽוֹנְנ֗וּ עִ֣יר מוֹשָֽׁב"
    },
    {
      "verse": "לז",
      "text": "וַיִּזְרְע֣וּ שָׂ֭דוֹת וַיִּטְּע֣וּ כְרָמִ֑ים וַ֝יַּֽעֲשׂ֗וּ פְּרִ֣י תְבוּאָֽה"
    },
    {
      "verse": "לח",
      "text": "וַיְבָֽרְכֵ֣ם וַיִּרְבּ֣וּ מְאֹ֑ד וּ֝בְהֶמְתָּ֗ם לֹ֣א יַמְעִֽיט"
    },
    {
      "verse": "לט",
      "text": "וַיִּמְעֲט֥וּ וַיָּשֹׁ֑חוּ מֵעֹ֖צֶר רָעָ֣ה וְיָגֽוֹן"
    },
    {
      "verse": "מ  ׆",
      "text": "שֹׁפֵ֣ךְ בּ֭וּז עַל־נְדִיבִ֑ים וַ֝יַּתְעֵ֗ם בְּתֹ֣הוּ לֹא־דָֽרֶךְ"
    },
    {
      "verse": "מא",
      "text": "וַיְשַׂגֵּ֣ב אֶבְי֣וֹן מֵע֑וֹנִי וַיָּ֥שֶׂם כַּ֝צֹּ֗אן מִשְׁפָּחֽוֹת"
    },
    {
      "verse": "מב",
      "text": "יִרְא֣וּ יְשָׁרִ֣ים וְיִשְׂמָ֑חוּ וְכָל־עַ֝וְלָ֗ה קָ֣פְצָה פִּֽיהָ"
    },
    {
      "verse": "מג",
      "text": "מִֽי־חָכָ֥ם וְיִשְׁמָר־אֵ֑לֶּה וְ֝יִתְבּֽוֹנְנ֗וּ חַֽסְדֵ֥י יְהוָֽה"
    }
  ],
  "perk": "קז"
}