{
  "header": "<h1>תהילים פרק קד</h1>",
  "verses": [
    "<b>א</b>",
    " בָּֽרְכִ֥י נַפְשִׁ֗י &nbsp;&nbsp; אֶת־יְה֫וָ֥ה",
    "<br>",
    "יְהוָ֣ה אֱ֭לֹהַי גָּדַ֣לְתָּ מְּאֹ֑ד &nbsp;&nbsp; ה֖וֹד וְהָדָ֣ר לָבָֽשְׁתָּ׃",
    "<br>",
    "<a name=\"2\"> </a>",
    "<b>ב</b>",
    " עֹֽטֶה־א֭וֹר כַּשַּׂלְמָ֑ה &nbsp;&nbsp; נוֹטֶ֥ה שָׁ֝מַ֗יִם כַּיְרִיעָֽה׃",
    "<br>",
    "<a name=\"3\"> </a>",
    "<b>ג</b>",
    " הַ֥מְקָרֶ֥ה בַמַּ֗יִם &nbsp;&nbsp; עֲֽלִיּ֫וֹתָ֥יו",
    "<br>",
    "הַשָּׂם־עָבִ֥ים רְכוּב֑וֹ &nbsp;&nbsp; הַֽ֝מְהַלֵּ֗ךְ עַל־כַּנְפֵי־רֽוּחַ׃",
    "<br>",
    "<a name=\"4\"> </a>",
    "<b>ד</b>",
    " עֹשֶׂ֣ה מַלְאָכָ֣יו רוּח֑וֹת &nbsp;&nbsp; מְ֝שָֽׁרְתָ֗יו אֵ֣שׁ לֹהֵֽט׃",
    "<br>",
    "<a name=\"5\"> </a>",
    "<b>ה</b>",
    " יָֽסַד־אֶ֭רֶץ עַל־מְכוֹנֶ֑יהָ &nbsp;&nbsp; בַּל־תִּ֝מּ֗וֹט עוֹלָ֥ם וָעֶֽד׃",
    "<br>",
    "<a name=\"6\"> </a>",
    "<b>ו</b>",
    " תְּ֭הוֹם כַּלְּב֣וּשׁ כִּסִּית֑וֹ &nbsp;&nbsp; עַל־הָ֝רִ֗ים יַ֖עַמְדוּ מָֽיִם׃",
    "<br>",
    "<a name=\"7\"> </a>",
    "<b>ז</b>",
    " מִן־גַּעֲרָ֣תְךָ֣ יְנוּס֑וּן &nbsp;&nbsp; מִן־ק֥וֹל רַֽ֝עַמְךָ֗ יֵחָֽפֵזֽוּן׃",
    "<br>",
    "<a name=\"8\"> </a>",
    "<b>ח</b>",
    " יַֽעֲל֣וּ הָ֭רִים יֵֽרְד֣וּ בְקָע֑וֹת &nbsp;&nbsp; אֶל־מְ֝ק֗וֹם זֶ֤ה&nbsp;׀ יָסַ֬דְתָּ לָהֶֽם׃",
    "<br>",
    "<a name=\"9\"> </a>",
    "<b>ט</b>",
    " גְּֽבוּל־שַׂ֭מְתָּ בַּל־יַֽעֲבֹר֑וּן &nbsp;&nbsp; בַּל־יְ֝שֻׁב֗וּן לְכַסּ֥וֹת הָאָֽרֶץ׃",
    "<br>",
    "<a name=\"10\"> </a>",
    "<b>י</b>",
    " הַֽמְשַׁלֵּ֣חַ מַ֭עְיָנִים בַּנְּחָלִ֑ים &nbsp;&nbsp; בֵּ֥ין הָ֝רִ֗ים יְהַלֵּכֽוּן׃",
    "<br>",
    "<a name=\"11\"> </a>",
    "<b>יא</b>",
    " יַ֭שְׁקוּ כָּל־חַיְת֣וֹ שָׂדָ֑י &nbsp;&nbsp; יִשְׁבְּר֖וּ פְרָאִ֣ים צְמָאָֽם׃",
    "<br>",
    "<a name=\"12\"> </a>",
    "<b>יב</b>",
    " עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן &nbsp;&nbsp; מִבֵּ֥ין עֳ֝פָאיִ֗ם יִתְּנוּ־קֽוֹל׃",
    "<br>",
    "<a name=\"13\"> </a>",
    "<b>יג</b>",
    " מַשְׁקֶ֣ה הָ֭רִים מֵֽעֲלִיּוֹתָ֑יו &nbsp;&nbsp; מִפְּרִ֥י מַֽ֝עֲשֶׂ֗יךָ תִּשְׂבַּ֥ע הָאָֽרֶץ׃",
    "<br>",
    "<a name=\"14\"> </a>",
    "<b>יד</b>",
    " מַצְמִ֤יחַ חָצִ֨יר&nbsp;׀ לַבְּהֵמָ֗ה &nbsp;&nbsp; וְ֭עֵשֶׂב לַֽעֲבֹדַ֣ת הָֽאָדָ֑ם",
    "<br>",
    "לְה֥וֹצִיא לֶ֝֗חֶם &nbsp;&nbsp; מִן־הָאָֽרֶץ׃",
    "<br>",
    "<a name=\"15\"> </a>",
    "<b>טו</b>",
    " וְיַ֤יִן&nbsp;׀ יְשַׂמַּ֬ח לְֽבַב־אֱנ֗וֹשׁ &nbsp;&nbsp; לְהַצְהִ֣יל פָּנִ֣ים מִשָּׁ֑מֶן",
    "<br>",
    "וְ֝לֶ֗חֶם &nbsp;&nbsp; לְֽבַב־אֱנ֥וֹשׁ יִסְעָֽד׃",
    "<br>",
    "<a name=\"16\"> </a>",
    "<b>טז</b>",
    " יִ֭שְׂבְּעוּ עֲצֵ֣י יְהוָ֑ה &nbsp;&nbsp; אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃",
    "<br>",
    "<a name=\"17\"> </a>",
    "<b>יז</b>",
    " אֲשֶׁר־שָׁ֭ם צִפֳּרִ֣ים יְקַנֵּ֑נוּ &nbsp;&nbsp; חֲ֝סִידָ֗ה בְּרוֹשִׁ֥ים בֵּיתָֽהּ׃",
    "<br>",
    "<a name=\"18\"> </a>",
    "<b>יח</b>",
    " הָרִ֣ים הַ֭גְּבֹהִים לַיְּעֵלִ֑ים &nbsp;&nbsp; סְ֝לָעִ֗ים מַחְסֶ֥ה לַֽשְׁפַנִּֽים׃",
    "<br>",
    "<a name=\"19\"> </a>",
    "<b>יט</b>",
    " עָשָׂ֣ה יָ֭רֵחַ לְמֽוֹעֲדִ֑ים &nbsp;&nbsp; שֶׁ֝֗מֶשׁ יָדַ֥ע מְבוֹאֽוֹ׃",
    "<br>",
    "<a name=\"20\"> </a>",
    "<b>כ</b>",
    " תָּֽשֶׁת־חֹ֭שֶׁךְ וִ֣יהִי לָ֑יְלָה &nbsp;&nbsp; בּֽוֹ־תִ֝רְמֹ֗שׂ כָּל־חַיְתוֹ־יָֽעַר׃",
    "<br>",
    "<a name=\"21\"> </a>",
    "<b>כא</b>",
    " הַ֭כְּפִירִים שֹֽׁאֲגִ֣ים לַטָּ֑רֶף &nbsp;&nbsp; וּלְבַקֵּ֖שׁ מֵאֵ֣ל אָכְלָֽם׃",
    "<br>",
    "<a name=\"22\"> </a>",
    "<b>כב</b>",
    " תִּזְרַ֣ח הַ֭שֶּׁמֶשׁ יֵאָֽסֵפ֑וּן &nbsp;&nbsp; וְאֶל־מְ֝עֽוֹנֹתָ֗ם יִרְבָּצֽוּן׃",
    "<br>",
    "<a name=\"23\"> </a>",
    "<b>כג</b>",
    " יֵצֵ֣א אָדָ֣ם לְפָֽעֳל֑וֹ &nbsp;&nbsp; וְֽלַעֲבֹ֖דָת֣וֹ עֲדֵי־עָֽרֶב׃",
    "<br>",
    "<a name=\"24\"> </a>",
    "<b>כד</b>",
    " מָֽה־רַבּ֬וּ מַֽעֲשֶׂ֨יךָ&nbsp;׀ יְֽהוָ֗ה &nbsp;&nbsp; כֻּ֭לָּם בְּחָכְמָ֣ה עָשִׂ֑יתָ",
    "<br>",
    "מָֽלְאָ֥ה הָ֝אָ֗רֶץ &nbsp;&nbsp; קִנְיָנֶֽךָ׃",
    "<br>",
    "<a name=\"25\"> </a>",
    "<b>כה</b>",
    " זֶ֤ה&nbsp;׀ הַיָּ֥ם גָּדוֹל֮ &nbsp;&nbsp; וּרְחַ֪ב יָ֫דָ֥יִם",
    "<br>",
    "שָֽׁם־רֶ֭מֶשׂ וְאֵ֣ין מִסְפָּ֑ר &nbsp;&nbsp; חַיּ֥וֹת קְ֝טַנּ֗וֹת עִם־גְּדֹלֽוֹת׃",
    "<br>",
    "<a name=\"26\"> </a>",
    "<b>כו</b>",
    " שָׁ֭ם אֳנִיּ֣וֹת יְהַלֵּכ֑וּן &nbsp;&nbsp; לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בּֽוֹ׃",
    "<br>",
    "<a name=\"27\"> </a>",
    "<b>כז</b>",
    " כֻּ֭לָּם אֵלֶ֣יךָ יְשַׂבֵּר֑וּן &nbsp;&nbsp; לָתֵ֖ת אָכְלָ֣ם בְּעִתּֽוֹ׃",
    "<br>",
    "<a name=\"28\"> </a>",
    "<b>כח</b>",
    " תִּתֵּ֣ן לָ֭הֶם יִלְקֹט֑וּן &nbsp;&nbsp; תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב׃",
    "<br>",
    "<a name=\"29\"> </a>",
    "<b>כט</b>",
    " תַּסְתִּ֥יר פָּנֶיךָ֮ &nbsp;&nbsp; יִֽבָּהֵ֫ל֥וּן",
    "<br>",
    "תֹּסֵ֣ף ר֭וּחָם יִגְוָע֑וּן &nbsp;&nbsp; וְֽאֶל־עֲפָרָ֥ם יְשׁוּבֽוּן׃",
    "<br>",
    "<a name=\"30\"> </a>",
    "<b>ל</b>",
    " תְּשַׁלַּ֣ח רֽ֭וּחֲךָ יִבָּֽרֵא֑וּן &nbsp;&nbsp; וּ֝תְחַדֵּ֗שׁ פְּנֵ֣י אֲדָמָֽה׃",
    "<br>",
    "<a name=\"31\"> </a>",
    "<b>לא</b>",
    " יְהִ֤י כְב֣וֹד יְהוָ֣ה לְעוֹלָ֑ם &nbsp;&nbsp; יִשְׂמַ֖ח יְהוָ֣ה בְּמַֽעֲשָֽׂיו׃",
    "<br>",
    "<a name=\"32\"> </a>",
    "<b>לב</b>",
    " הַמַּבִּ֣יט לָ֭אָרֶץ וַתִּרְעָ֑ד &nbsp;&nbsp; יִגַּ֖ע בֶּֽהָרִ֣ים וְֽיֶעֱשָֽׁנוּ׃",
    "<br>",
    "<a name=\"33\"> </a>",
    "<b>לג</b>",
    " אָשִׁ֣ירָה לַֽיהוָ֣ה בְּחַיָּ֑י &nbsp;&nbsp; אֲזַמְּרָ֖ה לֵֽאלֹהַ֣י בְּעוֹדִֽי׃",
    "<br>",
    "<a name=\"34\"> </a>",
    "<b>לד</b>",
    " יֶֽעֱרַ֣ב עָלָ֣יו שִׂיחִ֑י &nbsp;&nbsp; אָֽ֝נֹכִ֗י אֶשְׂמַ֥ח בַּֽיהוָֽה׃",
    "<br>",
    "<a name=\"35\"> </a>",
    "<b>לה</b>",
    " יִתַּ֤מּוּ חַטָּאִ֨ים&nbsp;׀ מִן־הָאָ֡רֶץ &nbsp;&nbsp; וּרְשָׁעִ֤ים&nbsp;׀ ע֤וֹד אֵינָ֗ם ",
    "<br>",
    "בָּֽרְכִ֣י נַ֭פְשִׁי &nbsp;&nbsp; אֶת־יְהוָ֗ה",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "בָּֽרְכִ֥י נַפְשִׁ֗י אֶת־יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד ה֖וֹד וְהָדָ֣ר לָבָֽשְׁתָּ"
    },
    {
      "verse": "ב",
      "text": "עֹֽטֶה־א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם כַּיְרִיעָֽה"
    },
    {
      "verse": "ג",
      "text": "הַ֥מְקָרֶ֥ה בַמַּ֗יִם עֲֽלִיּ֫וֹתָ֥יו הַשָּׂם־עָבִ֥ים רְכוּב֑וֹ הַֽ֝מְהַלֵּ֗ךְ עַל־כַּנְפֵי־רֽוּחַ"
    },
    {
      "verse": "ד",
      "text": "עֹשֶׂ֣ה מַלְאָכָ֣יו רוּח֑וֹת מְ֝שָֽׁרְתָ֗יו אֵ֣שׁ לֹהֵֽט"
    },
    {
      "verse": "ה",
      "text": "יָֽסַד־אֶ֭רֶץ עַל־מְכוֹנֶ֑יהָ בַּל־תִּ֝מּ֗וֹט עוֹלָ֥ם וָעֶֽד"
    },
    {
      "verse": "ו",
      "text": "תְּ֭הוֹם כַּלְּב֣וּשׁ כִּסִּית֑וֹ עַל־הָ֝רִ֗ים יַ֖עַמְדוּ מָֽיִם"
    },
    {
      "verse": "ז",
      "text": "מִן־גַּעֲרָ֣תְךָ֣ יְנוּס֑וּן מִן־ק֥וֹל רַֽ֝עַמְךָ֗ יֵחָֽפֵזֽוּן"
    },
    {
      "verse": "ח",
      "text": "יַֽעֲל֣וּ הָ֭רִים יֵֽרְד֣וּ בְקָע֑וֹת אֶל־מְ֝ק֗וֹם זֶ֤ה ׀ יָסַ֬דְתָּ לָהֶֽם"
    },
    {
      "verse": "ט",
      "text": "גְּֽבוּל־שַׂ֭מְתָּ בַּל־יַֽעֲבֹר֑וּן בַּל־יְ֝שֻׁב֗וּן לְכַסּ֥וֹת הָאָֽרֶץ"
    },
    {
      "verse": "י",
      "text": "הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן"
    },
    {
      "verse": "יא",
      "text": "יַ֭שְׁקוּ כָּל־חַיְת֣וֹ שָׂדָ֑י יִשְׁבְּר֖וּ פְרָאִ֣ים צְמָאָֽם"
    },
    {
      "verse": "יב",
      "text": "עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן מִבֵּ֥ין עֳ֝פָאיִ֗ם יִתְּנוּ־קֽוֹל"
    },
    {
      "verse": "יג",
      "text": "מַשְׁקֶ֣ה הָ֭רִים מֵֽעֲלִיּוֹתָ֑יו מִפְּרִ֥י מַֽ֝עֲשֶׂ֗יךָ תִּשְׂבַּ֥ע הָאָֽרֶץ"
    },
    {
      "verse": "יד",
      "text": "מַצְמִ֤יחַ חָצִ֨יר ׀ לַבְּהֵמָ֗ה וְ֭עֵשֶׂב לַֽעֲבֹדַ֣ת הָֽאָדָ֑ם לְה֥וֹצִיא לֶ֝֗חֶם מִן־הָאָֽרֶץ"
    },
    {
      "verse": "טו",
      "text": "וְיַ֤יִן ׀ יְשַׂמַּ֬ח לְֽבַב־אֱנ֗וֹשׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־אֱנ֥וֹשׁ יִסְעָֽד"
    },
    {
      "verse": "טז",
      "text": "יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנ֗וֹן אֲשֶׁ֣ר נָטָֽע"
    },
    {
      "verse": "יז",
      "text": "אֲשֶׁר־שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרוֹשִׁ֥ים בֵּיתָֽהּ"
    },
    {
      "verse": "יח",
      "text": "הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים"
    },
    {
      "verse": "יט",
      "text": "עָשָׂ֣ה יָ֭רֵחַ לְמֽוֹעֲדִ֑ים שֶׁ֝֗מֶשׁ יָדַ֥ע מְבוֹאֽוֹ"
    },
    {
      "verse": "כ",
      "text": "תָּֽשֶׁת־חֹ֭שֶׁךְ וִ֣יהִי לָ֑יְלָה בּֽוֹ־תִ֝רְמֹ֗שׂ כָּל־חַיְתוֹ־יָֽעַר"
    },
    {
      "verse": "כא",
      "text": "הַ֭כְּפִירִים שֹֽׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם"
    },
    {
      "verse": "כב",
      "text": "תִּזְרַ֣ח הַ֭שֶּׁמֶשׁ יֵאָֽסֵפ֑וּן וְאֶל־מְ֝עֽוֹנֹתָ֗ם יִרְבָּצֽוּן"
    },
    {
      "verse": "כג",
      "text": "יֵצֵ֣א אָדָ֣ם לְפָֽעֳל֑וֹ וְֽלַעֲבֹ֖דָת֣וֹ עֲדֵי־עָֽרֶב"
    },
    {
      "verse": "כד",
      "text": "מָֽה־רַבּ֬וּ מַֽעֲשֶׂ֨יךָ ׀ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָֽלְאָ֥ה הָ֝אָ֗רֶץ קִנְיָנֶֽךָ"
    },
    {
      "verse": "כה",
      "text": "זֶ֤ה ׀ הַיָּ֥ם גָּדוֹל֮ וּרְחַ֪ב יָ֫דָ֥יִם שָֽׁם־רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם־גְּדֹלֽוֹת"
    },
    {
      "verse": "כו",
      "text": "שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בּֽוֹ"
    },
    {
      "verse": "כז",
      "text": "כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתּֽוֹ"
    },
    {
      "verse": "כח",
      "text": "תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב"
    },
    {
      "verse": "כט",
      "text": "תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל־עֲפָרָ֥ם יְשׁוּבֽוּן"
    },
    {
      "verse": "ל",
      "text": "תְּשַׁלַּ֣ח רֽ֭וּחֲךָ יִבָּֽרֵא֑וּן וּ֝תְחַדֵּ֗שׁ פְּנֵ֣י אֲדָמָֽה"
    },
    {
      "verse": "לא",
      "text": "יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח יְהוָ֣ה בְּמַֽעֲשָֽׂיו"
    },
    {
      "verse": "לב",
      "text": "הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּֽהָרִ֣ים וְֽיֶעֱשָֽׁנוּ"
    },
    {
      "verse": "לג",
      "text": "אָשִׁ֣ירָה לַֽיהוָ֣ה בְּחַיָּ֑י אֲזַמְּרָ֖ה לֵֽאלֹהַ֣י בְּעוֹדִֽי"
    },
    {
      "verse": "לד",
      "text": "יֶֽעֱרַ֣ב עָלָ֣יו שִׂיחִ֑י אָֽ֝נֹכִ֗י אֶשְׂמַ֥ח בַּֽיהוָֽה"
    },
    {
      "verse": "לה",
      "text": "יִתַּ֤מּוּ חַטָּאִ֨ים ׀ מִן־הָאָ֡רֶץ וּרְשָׁעִ֤ים ׀ ע֤וֹד אֵינָ֗ם בָּֽרְכִ֣י נַ֭פְשִׁי אֶת־יְהוָ֗ה הַֽלְלוּ־יָֽהּ"
    }
  ],
  "perk": "קד"
}