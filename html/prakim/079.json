{
  "header": "<h1>תהילים פרק עט</h1>",
  "verses": [
    "<b>א</b>",
    " מִזְמ֗וֹר לְאָ֫סָ֥ף",
    "<br>",
    "אֱֽלֹהִ֡ים בָּ֤אוּ גוֹיִ֨ם&nbsp;׀ בְּֽנַחֲלָתֶ֗ךָ &nbsp;&nbsp; טִ֭מְּאוּ אֶת־הֵיכַ֣ל קָדְשֶׁ֑ךָ",
    "<br>",
    "שָׂ֖מוּ אֶת־יְרֽוּשָׁלִַ֣ם &nbsp;&nbsp; לְעִיִּֽים׃",
    "<br>",
    "<a name=\"2\"> </a>",
    "<b>ב</b>",
    " נָֽתְנ֡וּ אֶת־נִבְלַ֬ת עֲבָדֶ֗יךָ &nbsp;&nbsp; מַֽ֭אֲכָל לְע֣וֹף הַשָּׁמָ֑יִם",
    "<br>",
    "בְּשַׂ֥ר חֲ֝סִידֶ֗יךָ &nbsp;&nbsp; לְחַיְתוֹ־אָֽרֶץ׃",
    "<br>",
    "<a name=\"3\"> </a>",
    "<b>ג</b>",
    " שָֽׁפְכ֬וּ דָמָ֨ם&nbsp;׀ כַּמַּ֗יִם סְֽבִ֘יב֤וֹת יְֽרוּשָׁלִָ֗ם &nbsp;&nbsp; וְאֵ֣ין קוֹבֵֽר׃",
    "<br>",
    "<a name=\"4\"> </a>",
    "<b>ד</b>",
    " הָיִ֣ינוּ חֶ֭רְפָּה לִשְׁכֵנֵ֑ינוּ &nbsp;&nbsp; לַ֥עַג וָ֝קֶ֗לֶס לִסְבִֽיבוֹתֵֽינוּ׃",
    "<br>",
    "<a name=\"5\"> </a>",
    "<b>ה</b>",
    " עַד־מָ֣ה יְ֭הוָה תֶּֽאֱנַ֣ף לָנֶ֑צַח &nbsp;&nbsp; תִּבְעַ֥ר כְּמוֹ־אֵ֝֗שׁ קִנְאָתֶֽךָ׃",
    "<br>",
    "<a name=\"6\"> </a>",
    "<b>ו</b>",
    " שְׁפֹ֤ךְ חֲמָֽתְךָ֗ &nbsp;&nbsp; אֶֽל־הַגּוֹיִם֮ אֲשֶׁ֪ר לֹֽא־יְדָ֫ע֥וּךָ",
    "<br>",
    "וְעַ֥ל מַמְלָכ֑וֹת &nbsp;&nbsp; אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃",
    "<br>",
    "<a name=\"7\"> </a>",
    "<b>ז</b>",
    " כִּ֭י אָכַ֣ל אֶֽת־יַעֲקֹ֑ב &nbsp;&nbsp; וְֽאֶת־נָוֵ֥הוּ הֵשַֽׁמּוּ׃",
    "<br>",
    "<a name=\"8\"> </a>",
    "<b>ח</b>",
    " אַֽל־תִּזְכָּר־לָנוּ֮ &nbsp;&nbsp; עֲוֺנֹ֪ת רִאשֹׁ֫נִ֥ים",
    "<br>",
    "מַ֭הֵר יְקַדְּמ֣וּנוּ רַֽחֲמֶ֑יךָ &nbsp;&nbsp; כִּ֖י דַלּ֣וֹנוּ מְאֹֽד׃",
    "<br>",
    "<a name=\"9\"> </a>",
    "<b>ט</b>",
    " עָזְרֵ֤נוּ&nbsp;׀ אֱלֹ֘הֵ֤י יִשְׁעֵ֗נוּ &nbsp;&nbsp; עַֽל־דְּבַ֥ר כְּבֽוֹד־שְׁמֶ֑ךָ",
    "<br>",
    "וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ &nbsp;&nbsp; לְמַ֣עַן שְׁמֶֽךָ׃",
    "<br>",
    "<a name=\"10\"> </a>",
    "<b>י</b>",
    " לָ֤מָּה&nbsp;׀ יֹֽאמְר֣וּ הַגּוֹיִם֮ &nbsp;&nbsp; אַיֵּ֪ה אֱֽלֹהֵ֫יהֶ֥ם",
    "<br>",
    "יִוָּדַ֣ע בַּגֹּיִ֣ים לְעֵינֵ֑ינוּ &nbsp;&nbsp; נִ֝קְמַ֗ת דַּֽם־עֲבָדֶ֥יךָ הַשָּׁפֽוּךְ׃",
    "<br>",
    "<a name=\"11\"> </a>",
    "<b>יא</b>",
    " תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר &nbsp;&nbsp; כְּגֹ֥דֶל זְרֽוֹעֲךָ֑ ה֝וֹתֵ֗ר בְּנֵ֣י תְמוּתָֽה׃",
    "<br>",
    "<a name=\"12\"> </a>",
    "<b>יב</b>",
    " וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם &nbsp;&nbsp; אֶל־חֵיקָ֑ם",
    "<br>",
    "חֶרְפָּ֘תָ֤ם אֲשֶׁ֖ר חֵֽרְפ֣וּךָ &nbsp;&nbsp; אֲדֹנָֽי׃",
    "<br>",
    "<a name=\"13\"> </a>",
    "<b>יג</b>",
    " וַֽאֲנַ֤חְנוּ עַמְּךָ֨&nbsp;׀ וְצֹ֥אן מַרְעִיתֶךָ֮ &nbsp;&nbsp; נ֤וֹדֶ֥ה לְּךָ֗ לְע֫וֹלָ֥ם",
    "<br>",
    "לְד֥וֹר וָדֹ֑ר &nbsp;&nbsp; נְ֝סַפֵּ֗ר תְּהִלָּתֶֽךָ׃"
  ],
  "lines": [
    {
      "verse": "א",
      "text": "מִזְמ֗וֹר לְאָ֫סָ֥ף אֱֽלֹהִ֡ים בָּ֤אוּ גוֹיִ֨ם ׀ בְּֽנַחֲלָתֶ֗ךָ טִ֭מְּאוּ אֶת־הֵיכַ֣ל קָדְשֶׁ֑ךָ שָׂ֖מוּ אֶת־יְרֽוּשָׁלִַ֣ם לְעִיִּֽים"
    },
    {
      "verse": "ב",
      "text": "נָֽתְנ֡וּ אֶת־נִבְלַ֬ת עֲבָדֶ֗יךָ מַֽ֭אֲכָל לְע֣וֹף הַשָּׁמָ֑יִם בְּשַׂ֥ר חֲ֝סִידֶ֗יךָ לְחַיְתוֹ־אָֽרֶץ"
    },
    {
      "verse": "ג",
      "text": "שָֽׁפְכ֬וּ דָמָ֨ם ׀ כַּמַּ֗יִם סְֽבִ֘יב֤וֹת יְֽרוּשָׁלִָ֗ם וְאֵ֣ין קוֹבֵֽר"
    },
    {
      "verse": "ד",
      "text": "הָיִ֣ינוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִֽיבוֹתֵֽינוּ"
    },
    {
      "verse": "ה",
      "text": "עַד־מָ֣ה יְ֭הוָה תֶּֽאֱנַ֣ף לָנֶ֑צַח תִּבְעַ֥ר כְּמוֹ־אֵ֝֗שׁ קִנְאָתֶֽךָ"
    },
    {
      "verse": "ו",
      "text": "שְׁפֹ֤ךְ חֲמָֽתְךָ֗ אֶֽל־הַגּוֹיִם֮ אֲשֶׁ֪ר לֹֽא־יְדָ֫ע֥וּךָ וְעַ֥ל מַמְלָכ֑וֹת אֲשֶׁ֥ר בְּ֝שִׁמְךָ֗ לֹ֣א קָרָֽאוּ"
    },
    {
      "verse": "ז",
      "text": "כִּ֭י אָכַ֣ל אֶֽת־יַעֲקֹ֑ב וְֽאֶת־נָוֵ֥הוּ הֵשַֽׁמּוּ"
    },
    {
      "verse": "ח",
      "text": "אַֽל־תִּזְכָּר־לָנוּ֮ עֲוֺנֹ֪ת רִאשֹׁ֫נִ֥ים מַ֭הֵר יְקַדְּמ֣וּנוּ רַֽחֲמֶ֑יךָ כִּ֖י דַלּ֣וֹנוּ מְאֹֽד"
    },
    {
      "verse": "ט",
      "text": "עָזְרֵ֤נוּ ׀ אֱלֹ֘הֵ֤י יִשְׁעֵ֗נוּ עַֽל־דְּבַ֥ר כְּבֽוֹד־שְׁמֶ֑ךָ וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ לְמַ֣עַן שְׁמֶֽךָ"
    },
    {
      "verse": "י",
      "text": "לָ֤מָּה ׀ יֹֽאמְר֣וּ הַגּוֹיִם֮ אַיֵּ֪ה אֱֽלֹהֵ֫יהֶ֥ם יִוָּדַ֣ע בַּגֹּיִ֣ים לְעֵינֵ֑ינוּ נִ֝קְמַ֗ת דַּֽם־עֲבָדֶ֥יךָ הַשָּׁפֽוּךְ"
    },
    {
      "verse": "יא",
      "text": "תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר כְּגֹ֥דֶל זְרֽוֹעֲךָ֑ ה֝וֹתֵ֗ר בְּנֵ֣י תְמוּתָֽה"
    },
    {
      "verse": "יב",
      "text": "וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם אֶל־חֵיקָ֑ם חֶרְפָּ֘תָ֤ם אֲשֶׁ֖ר חֵֽרְפ֣וּךָ אֲדֹנָֽי"
    },
    {
      "verse": "יג",
      "text": "וַֽאֲנַ֤חְנוּ עַמְּךָ֨ ׀ וְצֹ֥אן מַרְעִיתֶךָ֮ נ֤וֹדֶ֥ה לְּךָ֗ לְע֫וֹלָ֥ם לְד֥וֹר וָדֹ֑ר נְ֝סַפֵּ֗ר תְּהִלָּתֶֽךָ"
    }
  ],
  "perk": "עט"
}