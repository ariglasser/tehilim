{
  "header": "<h1>תהילים פרק נה</h1>",
  "verses": [
    "<b>א</b>",
    " לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " הַֽאֲזִ֣ינָה אֱ֭לֹהִים תְּפִלָּתִ֑י &nbsp;&nbsp; וְאַל־תִּ֝תְעַלַּ֗ם מִתְּחִנָּתִֽי׃",
    "<br>",
    "<a name=\"3\"> </a>",
    "<b>ג</b>",
    " הַקְשִׁ֣יבָה לִּ֣י וַֽעֲנֵ֑נִי &nbsp;&nbsp; אָרִ֖יד בְּשִׂיחִ֣י וְאָהִֽימָה׃",
    "<br>",
    "<a name=\"4\"> </a>",
    "<b>ד</b>",
    " מִקּ֤וֹל אוֹיֵ֗ב מִ֭פְּנֵי עָקַ֣ת רָשָׁ֑ע &nbsp;&nbsp; כִּֽי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃",
    "<br>",
    "<a name=\"5\"> </a>",
    "<b>ה</b>",
    " לִ֭בִּי יָחִ֣יל בְּקִרְבִּ֑י &nbsp;&nbsp; וְאֵימ֥וֹת מָ֝֗וֶת נָֽפְל֥וּ עָלָֽי׃",
    "<br>",
    "<a name=\"6\"> </a>",
    "<b>ו</b>",
    " יִרְאָ֣ה וָ֭רַעַד יָ֣בֹא בִ֑י &nbsp;&nbsp; וַ֝תְּכַסֵּ֗נִי פַּלָּצֽוּת׃",
    "<br>",
    "<a name=\"7\"> </a>",
    "<b>ז</b>",
    " וָֽאֹמַ֗ר מִֽי־יִתֶּן־לִ֣י אֵ֭בֶר כַּיּוֹנָ֗ה &nbsp;&nbsp; אָע֥וּפָה וְאֶשְׁכֹּֽנָה׃",
    "<br>",
    "<a name=\"8\"> </a>",
    "<b>ח</b>",
    " הִ֭נֵּה אַרְחִ֣יק נְדֹ֑ד &nbsp;&nbsp; אָלִ֖ין בַּמִּדְבָּ֣ר סֶֽלָה׃",
    "<br>",
    "<a name=\"9\"> </a>",
    "<b>ט</b>",
    " אָחִ֣ישָׁה מִפְלָ֣ט לִ֑י &nbsp;&nbsp; מֵר֖וּחַ סֹעָ֣ה מִסָּֽעַר׃",
    "<br>",
    "<a name=\"10\"> </a>",
    "<b>י</b>",
    " בַּלַּ֣ע אֲ֭דֹנָי פַּלַּ֣ג לְשׁוֹנָ֑ם &nbsp;&nbsp; כִּֽי־רָאִ֨יתִי חָמָ֖ס וְרִ֣יב בָּעִֽיר׃",
    "<br>",
    "<a name=\"11\"> </a>",
    "<b>יא</b>",
    " יוֹמָ֤ם וָלַ֗יְלָה יְסֽוֹבְבֻ֥הָ עַל־חֽוֹמֹתֶ֑יהָ &nbsp;&nbsp; וְאָ֖וֶן וְעָמָ֣ל בְּקִרְבָּֽהּ׃",
    "<br>",
    "<a name=\"12\"> </a>",
    "<b>יב</b>",
    " הַוּ֥וֹת בְּקִרְבָּ֑הּ &nbsp;&nbsp; וְֽלֹא־יָמִ֥ישׁ מֵֽ֝רְחֹבָ֗הּ תֹּ֣ךְ וּמִרְמָֽה׃",
    "<br>",
    "<a name=\"13\"> </a>",
    "<b>יג</b>",
    " כִּ֤י לֹֽא־אוֹיֵ֥ב יְחָֽרְפֵ֗נִי &nbsp;&nbsp; וְאֶ֫שָּׂ֥א",
    "<br>",
    "לֹֽא־מְ֭שַׂנְאִי עָלַ֣י הִגְדִּ֑יל &nbsp;&nbsp; וְאֶסָּתֵ֥ר מִמֶּֽנּוּ׃",
    "<br>",
    "<a name=\"14\"> </a>",
    "<b>יד</b>",
    " וְאַתָּ֣ה אֱנ֣וֹשׁ כְּעֶרְכִּ֑י &nbsp;&nbsp; אַ֝לּוּפִ֗י וּמְיֻדָּעִֽי׃",
    "<br>",
    "<a name=\"15\"> </a>",
    "<b>טו</b>",
    " אֲשֶׁ֣ר יַ֭חְדָּו נַמְתִּ֣יק ס֑וֹד &nbsp;&nbsp; בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ׃",
    "<br>",
    "<a name=\"16\"> </a>",
    "<b>טז</b>",
    " ישימות ",
    "<span class=\"qri\">יַשִּׁ֤י מָ֨וֶת&nbsp;׀</span>",
    " עָלֵ֗ימוֹ יֵֽרְד֣וּ שְׁא֣וֹל חַיִּ֑ים &nbsp;&nbsp; כִּֽי־רָע֖וֹת בִּמְגוּרָ֣ם בְּקִרְבָּֽם׃",
    "<br>",
    "<a name=\"17\"> </a>",
    "<b>יז</b>",
    " אֲ֭נִי אֶל־אֱלֹהִ֣ים אֶקְרָ֑א &nbsp;&nbsp; וַֽ֝יהוָ֗ה יֽוֹשִׁיעֵֽנִי׃",
    "<br>",
    "<a name=\"18\"> </a>",
    "<b>יח</b>",
    " עֶ֤רֶב וָבֹ֣קֶר וְ֭צָֽהֳרַיִם אָשִׂ֣יחָה וְאֶֽהֱמֶ֑ה &nbsp;&nbsp; וַיִּשְׁמַ֥ע קוֹלִֽי׃",
    "<br>",
    "<a name=\"19\"> </a>",
    "<b>יט</b>",
    " פָּ֘דָ֤ה בְשָׁל֣וֹם נַ֭פְשִׁי מִקְּרָב־לִ֑י &nbsp;&nbsp; כִּֽי־בְ֝רַבִּ֗ים הָי֥וּ עִמָּדִֽי׃",
    "<br>",
    "<a name=\"20\"> </a>",
    "<b>כ</b>",
    " יִשְׁמַ֤ע&nbsp;׀ אֵ֨ל&nbsp;׀ וְֽיַעֲנֵם֮ &nbsp;&nbsp; וְיֹ֤שֵׁ֥ב קֶ֗דֶם סֶ֥לָה",
    "<br>",
    "אֲשֶׁ֤ר אֵ֣ין חֲלִיפ֣וֹת לָ֑מוֹ &nbsp;&nbsp; וְלֹ֖א יָֽרְא֣וּ אֱלֹהִֽים׃",
    "<br>",
    "<a name=\"21\"> </a>",
    "<b>כא</b>",
    " שָׁלַ֣ח יָ֭דָיו בִּשְׁלֹמָ֗יו &nbsp;&nbsp; חִלֵּ֥ל בְּרִיתֽוֹ׃",
    "<br>",
    "<a name=\"22\"> </a>",
    "<b>כב</b>",
    " חָֽלְק֤וּ&nbsp;׀ מַחְמָאֹ֣ת פִּיו֮ &nbsp;&nbsp; וּֽקְרָב־לִ֫בּ֥וֹ",
    "<br>",
    "רַכּ֖וּ דְבָרָ֥יו מִשֶּׁ֗מֶן &nbsp;&nbsp; וְהֵ֣מָּה פְתִחֽוֹת׃",
    "<br>",
    "<a name=\"23\"> </a>",
    "<b>כג</b>",
    " הַשְׁלֵ֤ךְ עַל־יְהוָ֨ה&nbsp;׀ יְהָֽבְךָ֮ &nbsp;&nbsp; וְה֪וּא יְכַ֫לְכְּלֶ֥ךָ",
    "<br>",
    "לֹֽא־יִתֵּ֖ן לְעוֹלָ֥ם מ֗וֹט &nbsp;&nbsp; לַצַּדִּֽיק׃",
    "<br>",
    "<a name=\"24\"> </a>",
    "<b>כד</b>",
    " וְאַתָּ֤ה אֱלֹהִ֨ים&nbsp;׀ &nbsp;&nbsp; תּֽוֹרִדֵ֬ם&nbsp;׀ לִבְאֵ֬ר שַׁ֗חַת ",
    "<br>",
    "אַנְשֵׁ֤י דָמִ֣ים וּ֭מִרְמָה &nbsp;&nbsp; לֹֽא־יֶחֱצ֣וּ יְמֵיהֶ֑ם",
    "<br>",
    "וַֽ֝אֲנִ֗י &nbsp;&nbsp; אֶבְטַח־בָּֽךְ׃"
  ],
  "lines": [
    {
      "verse": "א",
      "text": "לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד"
    },
    {
      "verse": "ב",
      "text": "הַֽאֲזִ֣ינָה אֱ֭לֹהִים תְּפִלָּתִ֑י וְאַל־תִּ֝תְעַלַּ֗ם מִתְּחִנָּתִֽי"
    },
    {
      "verse": "ג",
      "text": "הַקְשִׁ֣יבָה לִּ֣י וַֽעֲנֵ֑נִי אָרִ֖יד בְּשִׂיחִ֣י וְאָהִֽימָה"
    },
    {
      "verse": "ד",
      "text": "מִקּ֤וֹל אוֹיֵ֗ב מִ֭פְּנֵי עָקַ֣ת רָשָׁ֑ע כִּֽי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי"
    },
    {
      "verse": "ה",
      "text": "לִ֭בִּי יָחִ֣יל בְּקִרְבִּ֑י וְאֵימ֥וֹת מָ֝֗וֶת נָֽפְל֥וּ עָלָֽי"
    },
    {
      "verse": "ו",
      "text": "יִרְאָ֣ה וָ֭רַעַד יָ֣בֹא בִ֑י וַ֝תְּכַסֵּ֗נִי פַּלָּצֽוּת"
    },
    {
      "verse": "ז",
      "text": "וָֽאֹמַ֗ר מִֽי־יִתֶּן־לִ֣י אֵ֭בֶר כַּיּוֹנָ֗ה אָע֥וּפָה וְאֶשְׁכֹּֽנָה"
    },
    {
      "verse": "ח",
      "text": "הִ֭נֵּה אַרְחִ֣יק נְדֹ֑ד אָלִ֖ין בַּמִּדְבָּ֣ר סֶֽלָה"
    },
    {
      "verse": "ט",
      "text": "אָחִ֣ישָׁה מִפְלָ֣ט לִ֑י מֵר֖וּחַ סֹעָ֣ה מִסָּֽעַר"
    },
    {
      "verse": "י",
      "text": "בַּלַּ֣ע אֲ֭דֹנָי פַּלַּ֣ג לְשׁוֹנָ֑ם כִּֽי־רָאִ֨יתִי חָמָ֖ס וְרִ֣יב בָּעִֽיר"
    },
    {
      "verse": "יא",
      "text": "יוֹמָ֤ם וָלַ֗יְלָה יְסֽוֹבְבֻ֥הָ עַל־חֽוֹמֹתֶ֑יהָ וְאָ֖וֶן וְעָמָ֣ל בְּקִרְבָּֽהּ"
    },
    {
      "verse": "יב",
      "text": "הַוּ֥וֹת בְּקִרְבָּ֑הּ וְֽלֹא־יָמִ֥ישׁ מֵֽ֝רְחֹבָ֗הּ תֹּ֣ךְ וּמִרְמָֽה"
    },
    {
      "verse": "יג",
      "text": "כִּ֤י לֹֽא־אוֹיֵ֥ב יְחָֽרְפֵ֗נִי וְאֶ֫שָּׂ֥א לֹֽא־מְ֭שַׂנְאִי עָלַ֣י הִגְדִּ֑יל וְאֶסָּתֵ֥ר מִמֶּֽנּוּ"
    },
    {
      "verse": "יד",
      "text": "וְאַתָּ֣ה אֱנ֣וֹשׁ כְּעֶרְכִּ֑י אַ֝לּוּפִ֗י וּמְיֻדָּעִֽי"
    },
    {
      "verse": "טו",
      "text": "אֲשֶׁ֣ר יַ֭חְדָּו נַמְתִּ֣יק ס֑וֹד בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ"
    },
    {
      "verse": "טז",
      "text": "ישימות <span class=\"qri\">יַשִּׁ֤י מָ֨וֶת ׀</span> עָלֵ֗ימוֹ יֵֽרְד֣וּ שְׁא֣וֹל חַיִּ֑ים כִּֽי־רָע֖וֹת בִּמְגוּרָ֣ם בְּקִרְבָּֽם"
    },
    {
      "verse": "יז",
      "text": "אֲ֭נִי אֶל־אֱלֹהִ֣ים אֶקְרָ֑א וַֽ֝יהוָ֗ה יֽוֹשִׁיעֵֽנִי"
    },
    {
      "verse": "יח",
      "text": "עֶ֤רֶב וָבֹ֣קֶר וְ֭צָֽהֳרַיִם אָשִׂ֣יחָה וְאֶֽהֱמֶ֑ה וַיִּשְׁמַ֥ע קוֹלִֽי"
    },
    {
      "verse": "יט",
      "text": "פָּ֘דָ֤ה בְשָׁל֣וֹם נַ֭פְשִׁי מִקְּרָב־לִ֑י כִּֽי־בְ֝רַבִּ֗ים הָי֥וּ עִמָּדִֽי"
    },
    {
      "verse": "כ",
      "text": "יִשְׁמַ֤ע ׀ אֵ֨ל ׀ וְֽיַעֲנֵם֮ וְיֹ֤שֵׁ֥ב קֶ֗דֶם סֶ֥לָה אֲשֶׁ֤ר אֵ֣ין חֲלִיפ֣וֹת לָ֑מוֹ וְלֹ֖א יָֽרְא֣וּ אֱלֹהִֽים"
    },
    {
      "verse": "כא",
      "text": "שָׁלַ֣ח יָ֭דָיו בִּשְׁלֹמָ֗יו חִלֵּ֥ל בְּרִיתֽוֹ"
    },
    {
      "verse": "כב",
      "text": "חָֽלְק֤וּ ׀ מַחְמָאֹ֣ת פִּיו֮ וּֽקְרָב־לִ֫בּ֥וֹ רַכּ֖וּ דְבָרָ֥יו מִשֶּׁ֗מֶן וְהֵ֣מָּה פְתִחֽוֹת"
    },
    {
      "verse": "כג",
      "text": "הַשְׁלֵ֤ךְ עַל־יְהוָ֨ה ׀ יְהָֽבְךָ֮ וְה֪וּא יְכַ֫לְכְּלֶ֥ךָ לֹֽא־יִתֵּ֖ן לְעוֹלָ֥ם מ֗וֹט לַצַּדִּֽיק"
    },
    {
      "verse": "כד",
      "text": "וְאַתָּ֤ה אֱלֹהִ֨ים ׀ תּֽוֹרִדֵ֬ם ׀ לִבְאֵ֬ר שַׁ֗חַת אַנְשֵׁ֤י דָמִ֣ים וּ֭מִרְמָה לֹֽא־יֶחֱצ֣וּ יְמֵיהֶ֑ם וַֽ֝אֲנִ֗י אֶבְטַח־בָּֽךְ"
    }
  ],
  "perk": "נה"
}