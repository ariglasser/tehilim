{
  "header": "<h1>תהילים פרק סא</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ עַֽל־נְגִינַ֬ת לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " שִׁמְעָ֣ה אֱ֭לֹהִים רִנָּתִ֑י &nbsp;&nbsp; הַ֝קְשִׁ֗יבָה תְּפִלָּתִֽי׃",
    "<br>",
    "<a name=\"3\"> </a>",
    "<b>ג</b>",
    " מִקְצֵ֤ה הָאָ֨רֶץ&nbsp;׀ אֵלֶ֣יךָ אֶ֭קְרָא &nbsp;&nbsp; בַּֽעֲטֹ֣ף לִבִּ֑י",
    "<br>",
    "בְּצוּר־יָר֖וּם מִמֶּ֣נִּי &nbsp;&nbsp; תַנְחֵֽנִי׃",
    "<br>",
    "<a name=\"4\"> </a>",
    "<b>ד</b>",
    " כִּֽי־הָיִ֣יתָ מַחְסֶ֣ה לִ֑י &nbsp;&nbsp; מִגְדַּל־עֹ֝֗ז מִפְּנֵ֥י אוֹיֵֽב׃",
    "<br>",
    "<a name=\"5\"> </a>",
    "<b>ה</b>",
    " אָג֣וּרָה בְ֭אָֽהָלְךָ עֽוֹלָמִ֑ים &nbsp;&nbsp; אֶ֥חֱסֶ֨ה בְסֵ֖תֶר כְּנָפֶ֣יךָ סֶּֽלָה׃",
    "<br>",
    "<a name=\"6\"> </a>",
    "<b>ו</b>",
    " כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י &nbsp;&nbsp; נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃",
    "<br>",
    "<a name=\"7\"> </a>",
    "<b>ז</b>",
    " יָמִ֣ים עַל־יְמֵי־מֶ֣לֶךְ תּוֹסִ֑יף &nbsp;&nbsp; שְׁ֝נוֹתָ֗יו כְּמוֹ־דֹ֥ר וָדֹֽר׃",
    "<br>",
    "<a name=\"8\"> </a>",
    "<b>ח</b>",
    " יֵשֵׁ֣ב ע֭וֹלָם לִפְנֵ֣י אֱלֹהִ֑ים &nbsp;&nbsp; חֶ֥סֶד וֶֽ֝אֱמֶ֗ת מַ֣ן יִנְצְרֻֽהוּ׃",
    "<br>",
    "<a name=\"9\"> </a>",
    "<b>ט</b>",
    " כֵּ֤ן אֲזַמְּרָ֣ה שִׁמְךָ֣ לָעַ֑ד &nbsp;&nbsp; לְֽשַׁלְּמִ֥י נְ֝דָרַ֗י י֣וֹם&nbsp;׀ יֽוֹם׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ עַֽל־נְגִינַ֬ת לְדָוִֽד"
    },
    {
      "verse": "ב",
      "text": "שִׁמְעָ֣ה אֱ֭לֹהִים רִנָּתִ֑י הַ֝קְשִׁ֗יבָה תְּפִלָּתִֽי"
    },
    {
      "verse": "ג",
      "text": "מִקְצֵ֤ה הָאָ֨רֶץ ׀ אֵלֶ֣יךָ אֶ֭קְרָא בַּֽעֲטֹ֣ף לִבִּ֑י בְּצוּר־יָר֖וּם מִמֶּ֣נִּי תַנְחֵֽנִי"
    },
    {
      "verse": "ד",
      "text": "כִּֽי־הָיִ֣יתָ מַחְסֶ֣ה לִ֑י מִגְדַּל־עֹ֝֗ז מִפְּנֵ֥י אוֹיֵֽב"
    },
    {
      "verse": "ה",
      "text": "אָג֣וּרָה בְ֭אָֽהָלְךָ עֽוֹלָמִ֑ים אֶ֥חֱסֶ֨ה בְסֵ֖תֶר כְּנָפֶ֣יךָ סֶּֽלָה"
    },
    {
      "verse": "ו",
      "text": "כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ"
    },
    {
      "verse": "ז",
      "text": "יָמִ֣ים עַל־יְמֵי־מֶ֣לֶךְ תּוֹסִ֑יף שְׁ֝נוֹתָ֗יו כְּמוֹ־דֹ֥ר וָדֹֽר"
    },
    {
      "verse": "ח",
      "text": "יֵשֵׁ֣ב ע֭וֹלָם לִפְנֵ֣י אֱלֹהִ֑ים חֶ֥סֶד וֶֽ֝אֱמֶ֗ת מַ֣ן יִנְצְרֻֽהוּ"
    },
    {
      "verse": "ט",
      "text": "כֵּ֤ן אֲזַמְּרָ֣ה שִׁמְךָ֣ לָעַ֑ד לְֽשַׁלְּמִ֥י נְ֝דָרַ֗י י֣וֹם ׀ יֽוֹם"
    }
  ],
  "perk": "סא"
}