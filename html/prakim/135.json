{
  "header": "<h1>תהילים פרק קלה</h1>",
  "verses": [
    "<b>א</b>",
    " הַ֥לְלוּ יָ֨הּ&nbsp;׀",
    "<br>",
    "הַֽ֭לְלוּ אֶת־שֵׁ֣ם יְהוָ֑ה &nbsp;&nbsp; הַֽ֝לְל֗וּ עַבְדֵ֥י יְהוָֽה׃",
    "<br>",
    "<a name=\"2\"> </a>",
    "<b>ב</b>",
    " שֶׁ֣֭עֹמְדִים בְּבֵ֣ית יְהוָ֑ה &nbsp;&nbsp; בְּ֝חַצְר֗וֹת בֵּ֣ית אֱלֹהֵֽינוּ׃",
    "<br>",
    "<a name=\"3\"> </a>",
    "<b>ג</b>",
    " הַֽלְלוּ־יָ֭הּ כִּֽי־ט֣וֹב יְהוָ֑ה &nbsp;&nbsp; זַמְּר֥וּ לִ֝שְׁמ֗וֹ כִּ֣י נָעִֽים׃",
    "<br>",
    "<a name=\"4\"> </a>",
    "<b>ד</b>",
    " כִּֽי־יַעֲקֹ֗ב בָּחַ֣ר ל֣וֹ יָ֑הּ &nbsp;&nbsp; יִ֝שְׂרָאֵ֗ל לִסְגֻלָּתֽוֹ׃",
    "<br>",
    "<a name=\"5\"> </a>",
    "<b>ה</b>",
    " כִּ֤י אֲנִ֣י יָ֭דַעְתִּי כִּֽי־גָד֣וֹל יְהוָ֑ה &nbsp;&nbsp; וַֽ֝אֲדֹנֵ֗ינוּ מִכָּל־אֱלֹהִֽים׃",
    "<br>",
    "<a name=\"6\"> </a>",
    "<b>ו</b>",
    " כֹּ֤ל אֲשֶׁר־חָפֵ֥ץ יְהוָ֗ה &nbsp;&nbsp; עָ֫שָׂ֥ה",
    "<br>",
    "בַּשָּׁמַ֥יִם וּבָאָ֑רֶץ &nbsp;&nbsp; בַּ֝יַּמִּ֗ים וְכָל־תְּהֹמֽוֹת׃",
    "<br>",
    "<a name=\"7\"> </a>",
    "<b>ז</b>",
    " מַֽעֲלֶ֣ה נְשִׂאִים֮ &nbsp;&nbsp; מִקְצֵ֪ה הָ֫אָ֥רֶץ",
    "<br>",
    "בְּרָקִ֣ים לַמָּטָ֣ר עָשָׂ֑ה &nbsp;&nbsp; מֽוֹצֵא־ר֝֗וּחַ מֵאֽוֹצְרוֹתָֽיו׃",
    "<br>",
    "<a name=\"8\"> </a>",
    "<b>ח</b>",
    " שֶֽׁ֭הִכָּה בְּכוֹרֵ֣י מִצְרָ֑יִם &nbsp;&nbsp; מֵֽ֝אָדָ֗ם עַד־בְּהֵמָֽה׃",
    "<br>",
    "<a name=\"9\"> </a>",
    "<b>ט</b>",
    " שָׁלַ֤ח&nbsp;׀ אוֹתֹ֣ת וּ֭מֹֽפְתִים בְּתוֹכֵ֣כִי מִצְרָ֑יִם &nbsp;&nbsp; בְּ֝פַרְעֹ֗ה וּבְכָל־עֲבָדָֽיו׃",
    "<br>",
    "<a name=\"10\"> </a>",
    "<b>י</b>",
    " שֶֽׁ֭הִכָּה גּוֹיִ֣ם רַבִּ֑ים &nbsp;&nbsp; וְ֝הָרַ֗ג מְלָכִ֥ים עֲצוּמִֽים׃",
    "<br>",
    "<a name=\"11\"> </a>",
    "<b>יא</b>",
    " לְסִיח֤וֹן&nbsp;׀ מֶ֤לֶךְ הָֽאֱמֹרִ֗י וּ֭לְעוֹג מֶ֣לֶךְ הַבָּשָׁ֑ן &nbsp;&nbsp; וּ֝לְכֹ֗ל מַמְלְכ֥וֹת כְּנָֽעַן׃",
    "<br>",
    "<a name=\"12\"> </a>",
    "<b>יב</b>",
    " וְנָתַ֣ן אַרְצָ֣ם נַֽחֲלָ֑ה &nbsp;&nbsp; נַֽ֝חֲלָ֗ה לְיִשְׂרָאֵ֥ל עַמּֽוֹ׃",
    "<br>",
    "<a name=\"13\"> </a>",
    "<b>יג</b>",
    " יְ֭הוָה שִׁמְךָ֣ לְעוֹלָ֑ם &nbsp;&nbsp; יְ֝הוָ֗ה זִכְרְךָ֥ לְדֹר־וָדֹֽר׃",
    "<br>",
    "<a name=\"14\"> </a>",
    "<b>יד</b>",
    " כִּֽי־יָדִ֣ין יְהוָ֣ה עַמּ֑וֹ &nbsp;&nbsp; וְעַל־עֲ֝בָדָ֗יו יִתְנֶחָֽם׃",
    "<br>",
    "<a name=\"15\"> </a>",
    "<b>טו</b>",
    " עֲצַבֵּ֣י הַ֭גּוֹיִם כֶּ֣סֶף וְזָהָ֑ב &nbsp;&nbsp; מַֽ֝עֲשֵׂ֗ה יְדֵ֣י אָדָֽם׃",
    "<br>",
    "<a name=\"16\"> </a>",
    "<b>טז</b>",
    " פֶּֽה־לָ֭הֶם וְלֹ֣א יְדַבֵּ֑רוּ &nbsp;&nbsp; עֵינַ֥יִם לָ֝הֶ֗ם וְלֹ֣א יִרְאֽוּ׃",
    "<br>",
    "<a name=\"17\"> </a>",
    "<b>יז</b>",
    " אָזְנַ֣יִם לָ֭הֶם וְלֹ֣א יַֽאֲזִ֑ינוּ &nbsp;&nbsp; אַ֝֗ף אֵין־יֶשׁ־ר֥וּחַ בְּפִיהֶֽם׃",
    "<br>",
    "<a name=\"18\"> </a>",
    "<b>יח</b>",
    " כְּ֭מוֹהֶם יִֽהְי֣וּ עֹֽשֵׂיהֶ֑ם &nbsp;&nbsp; כֹּ֖ל אֲשֶׁר־בֹּטֵ֣חַ בָּהֶֽם׃",
    "<br>",
    "<a name=\"19\"> </a>",
    "<b>יט</b>",
    " בֵּ֣ית יִ֭שְׂרָאֵל בָּֽרְכ֣וּ אֶת־יְהוָ֑ה &nbsp;&nbsp; בֵּ֥ית אַֽ֝הֲרֹ֗ן בָּֽרְכ֥וּ אֶת־יְהוָֽה׃",
    "<br>",
    "<a name=\"20\"> </a>",
    "<b>כ</b>",
    " בֵּ֣ית הַ֭לֵּוִי בָּֽרְכ֣וּ אֶת־יְהוָ֑ה &nbsp;&nbsp; יִֽרְאֵ֥י יְ֝הוָ֗ה בָּֽרְכ֥וּ אֶת־יְהוָֽה׃",
    "<br>",
    "<a name=\"21\"> </a>",
    "<b>כא</b>",
    " בָּ֘ר֤וּךְ יְהוָ֨ה&nbsp;׀ מִצִּיּ֗וֹן &nbsp;&nbsp; שֹׁ֘כֵ֤ן יְֽרוּשָׁלִָ֗ם",
    "<br>",
    "הַֽלְלוּ־יָֽהּ׃"
  ],
  "lines": [
    {
      "verse": "א",
      "text": "הַ֥לְלוּ יָ֨הּ ׀ הַֽ֭לְלוּ אֶת־שֵׁ֣ם יְהוָ֑ה הַֽ֝לְל֗וּ עַבְדֵ֥י יְהוָֽה"
    },
    {
      "verse": "ב",
      "text": "שֶׁ֣֭עֹמְדִים בְּבֵ֣ית יְהוָ֑ה בְּ֝חַצְר֗וֹת בֵּ֣ית אֱלֹהֵֽינוּ"
    },
    {
      "verse": "ג",
      "text": "הַֽלְלוּ־יָ֭הּ כִּֽי־ט֣וֹב יְהוָ֑ה זַמְּר֥וּ לִ֝שְׁמ֗וֹ כִּ֣י נָעִֽים"
    },
    {
      "verse": "ד",
      "text": "כִּֽי־יַעֲקֹ֗ב בָּחַ֣ר ל֣וֹ יָ֑הּ יִ֝שְׂרָאֵ֗ל לִסְגֻלָּתֽוֹ"
    },
    {
      "verse": "ה",
      "text": "כִּ֤י אֲנִ֣י יָ֭דַעְתִּי כִּֽי־גָד֣וֹל יְהוָ֑ה וַֽ֝אֲדֹנֵ֗ינוּ מִכָּל־אֱלֹהִֽים"
    },
    {
      "verse": "ו",
      "text": "כֹּ֤ל אֲשֶׁר־חָפֵ֥ץ יְהוָ֗ה עָ֫שָׂ֥ה בַּשָּׁמַ֥יִם וּבָאָ֑רֶץ בַּ֝יַּמִּ֗ים וְכָל־תְּהֹמֽוֹת"
    },
    {
      "verse": "ז",
      "text": "מַֽעֲלֶ֣ה נְשִׂאִים֮ מִקְצֵ֪ה הָ֫אָ֥רֶץ בְּרָקִ֣ים לַמָּטָ֣ר עָשָׂ֑ה מֽוֹצֵא־ר֝֗וּחַ מֵאֽוֹצְרוֹתָֽיו"
    },
    {
      "verse": "ח",
      "text": "שֶֽׁ֭הִכָּה בְּכוֹרֵ֣י מִצְרָ֑יִם מֵֽ֝אָדָ֗ם עַד־בְּהֵמָֽה"
    },
    {
      "verse": "ט",
      "text": "שָׁלַ֤ח ׀ אוֹתֹ֣ת וּ֭מֹֽפְתִים בְּתוֹכֵ֣כִי מִצְרָ֑יִם בְּ֝פַרְעֹ֗ה וּבְכָל־עֲבָדָֽיו"
    },
    {
      "verse": "י",
      "text": "שֶֽׁ֭הִכָּה גּוֹיִ֣ם רַבִּ֑ים וְ֝הָרַ֗ג מְלָכִ֥ים עֲצוּמִֽים"
    },
    {
      "verse": "יא",
      "text": "לְסִיח֤וֹן ׀ מֶ֤לֶךְ הָֽאֱמֹרִ֗י וּ֭לְעוֹג מֶ֣לֶךְ הַבָּשָׁ֑ן וּ֝לְכֹ֗ל מַמְלְכ֥וֹת כְּנָֽעַן"
    },
    {
      "verse": "יב",
      "text": "וְנָתַ֣ן אַרְצָ֣ם נַֽחֲלָ֑ה נַֽ֝חֲלָ֗ה לְיִשְׂרָאֵ֥ל עַמּֽוֹ"
    },
    {
      "verse": "יג",
      "text": "יְ֭הוָה שִׁמְךָ֣ לְעוֹלָ֑ם יְ֝הוָ֗ה זִכְרְךָ֥ לְדֹר־וָדֹֽר"
    },
    {
      "verse": "יד",
      "text": "כִּֽי־יָדִ֣ין יְהוָ֣ה עַמּ֑וֹ וְעַל־עֲ֝בָדָ֗יו יִתְנֶחָֽם"
    },
    {
      "verse": "טו",
      "text": "עֲצַבֵּ֣י הַ֭גּוֹיִם כֶּ֣סֶף וְזָהָ֑ב מַֽ֝עֲשֵׂ֗ה יְדֵ֣י אָדָֽם"
    },
    {
      "verse": "טז",
      "text": "פֶּֽה־לָ֭הֶם וְלֹ֣א יְדַבֵּ֑רוּ עֵינַ֥יִם לָ֝הֶ֗ם וְלֹ֣א יִרְאֽוּ"
    },
    {
      "verse": "יז",
      "text": "אָזְנַ֣יִם לָ֭הֶם וְלֹ֣א יַֽאֲזִ֑ינוּ אַ֝֗ף אֵין־יֶשׁ־ר֥וּחַ בְּפִיהֶֽם"
    },
    {
      "verse": "יח",
      "text": "כְּ֭מוֹהֶם יִֽהְי֣וּ עֹֽשֵׂיהֶ֑ם כֹּ֖ל אֲשֶׁר־בֹּטֵ֣חַ בָּהֶֽם"
    },
    {
      "verse": "יט",
      "text": "בֵּ֣ית יִ֭שְׂרָאֵל בָּֽרְכ֣וּ אֶת־יְהוָ֑ה בֵּ֥ית אַֽ֝הֲרֹ֗ן בָּֽרְכ֥וּ אֶת־יְהוָֽה"
    },
    {
      "verse": "כ",
      "text": "בֵּ֣ית הַ֭לֵּוִי בָּֽרְכ֣וּ אֶת־יְהוָ֑ה יִֽרְאֵ֥י יְ֝הוָ֗ה בָּֽרְכ֥וּ אֶת־יְהוָֽה"
    },
    {
      "verse": "כא",
      "text": "בָּ֘ר֤וּךְ יְהוָ֨ה ׀ מִצִּיּ֗וֹן שֹׁ֘כֵ֤ן יְֽרוּשָׁלִָ֗ם הַֽלְלוּ־יָֽהּ"
    }
  ],
  "perk": "קלה"
}