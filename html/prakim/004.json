{
  "header": "<h1>תהילים פרק ד</h1>",
  "verses": [
    "<b>א</b>",
    " לַמְנַצֵּ֥חַ בִּנְגִינ֗וֹת מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " בְּקָרְאִ֡י עֲנֵ֤נִי&nbsp;׀ אֱלֹ֘הֵ֤י צִדְקִ֗י בַּ֭צָּר הִרְחַ֣בְתָּ לִּ֑י &nbsp;&nbsp; חָ֝נֵּ֗נִי וּשְׁמַ֥ע תְּפִלָּתִֽי׃",
    "<br>",
    "<a name=\"3\"> </a>",
    "<b>ג</b>",
    " בְּנֵ֥י אִ֡ישׁ עַד־מֶ֬ה כְבוֹדִ֣י לִ֭כְלִמָּה תֶּֽאֱהָב֣וּן רִ֑יק &nbsp;&nbsp; תְּבַקְשׁ֖וּ כָזָ֣ב סֶֽלָה׃",
    "<br>",
    "<a name=\"4\"> </a>",
    "<b>ד</b>",
    " וּדְע֗וּ כִּֽי־הִפְלָ֣ה יְ֭הוָה חָסִ֣יד ל֑וֹ &nbsp;&nbsp; יְהוָ֥ה יִ֝שְׁמַ֗ע בְּקָרְאִ֥י אֵלָֽיו׃",
    "<br>",
    "<a name=\"5\"> </a>",
    "<b>ה</b>",
    " רִגְז֗וּ וְֽאַל־תֶּ֫חֱטָ֥אוּ &nbsp;&nbsp; אִמְר֣וּ בִ֭לְבַבְכֶם עַֽל־מִשְׁכַּבְכֶ֗ם וְדֹ֣מּוּ סֶֽלָה׃",
    "<br>",
    "<a name=\"6\"> </a>",
    "<b>ו</b>",
    " זִבְח֥וּ זִבְחֵי־צֶ֑דֶק &nbsp;&nbsp; וּ֝בִטְח֗וּ אֶל־יְהוָֽה׃",
    "<br>",
    "<a name=\"7\"> </a>",
    "<b>ז</b>",
    " רַבִּ֥ים אֹֽמְרִים֮ מִֽי־יַרְאֵ֪נ֫וּ ט֥וֹב &nbsp;&nbsp; נְֽסָה־עָ֭לֵינוּ א֨וֹר פָּנֶ֬יךָ יְהוָֽה׃",
    "<br>",
    "<a name=\"8\"> </a>",
    "<b>ח</b>",
    " נָתַ֣תָּה שִׂמְחָ֣ה בְלִבִּ֑י &nbsp;&nbsp; מֵעֵ֬ת דְּגָנָ֖ם וְתִֽירוֹשָׁ֣ם רָֽבּוּ׃",
    "<br>",
    "<a name=\"9\"> </a>",
    "<b>ט</b>",
    " בְּשָׁל֣וֹם יַחְדָּו֮ אֶשְׁכְּבָ֪ה וְאִ֫ישָׁ֥ן &nbsp;&nbsp; כִּֽי־אַתָּ֣ה יְהוָ֣ה לְבָדָ֑ד לָ֝בֶ֗טַח תּֽוֹשִׁיבֵֽנִי׃"
  ],
  "lines": [
    {
      "verse": "א",
      "text": "לַמְנַצֵּ֥חַ בִּנְגִינ֗וֹת מִזְמ֥וֹר לְדָוִֽד"
    },
    {
      "verse": "ב",
      "text": "בְּקָרְאִ֡י עֲנֵ֤נִי ׀ אֱלֹ֘הֵ֤י צִדְקִ֗י בַּ֭צָּר הִרְחַ֣בְתָּ לִּ֑י חָ֝נֵּ֗נִי וּשְׁמַ֥ע תְּפִלָּתִֽי"
    },
    {
      "verse": "ג",
      "text": "בְּנֵ֥י אִ֡ישׁ עַד־מֶ֬ה כְבוֹדִ֣י לִ֭כְלִמָּה תֶּֽאֱהָב֣וּן רִ֑יק תְּבַקְשׁ֖וּ כָזָ֣ב סֶֽלָה"
    },
    {
      "verse": "ד",
      "text": "וּדְע֗וּ כִּֽי־הִפְלָ֣ה יְ֭הוָה חָסִ֣יד ל֑וֹ יְהוָ֥ה יִ֝שְׁמַ֗ע בְּקָרְאִ֥י אֵלָֽיו"
    },
    {
      "verse": "ה",
      "text": "רִגְז֗וּ וְֽאַל־תֶּ֫חֱטָ֥אוּ אִמְר֣וּ בִ֭לְבַבְכֶם עַֽל־מִשְׁכַּבְכֶ֗ם וְדֹ֣מּוּ סֶֽלָה"
    },
    {
      "verse": "ו",
      "text": "זִבְח֥וּ זִבְחֵי־צֶ֑דֶק וּ֝בִטְח֗וּ אֶל־יְהוָֽה"
    },
    {
      "verse": "ז",
      "text": "רַבִּ֥ים אֹֽמְרִים֮ מִֽי־יַרְאֵ֪נ֫וּ ט֥וֹב נְֽסָה־עָ֭לֵינוּ א֨וֹר פָּנֶ֬יךָ יְהוָֽה"
    },
    {
      "verse": "ח",
      "text": "נָתַ֣תָּה שִׂמְחָ֣ה בְלִבִּ֑י מֵעֵ֬ת דְּגָנָ֖ם וְתִֽירוֹשָׁ֣ם רָֽבּוּ"
    },
    {
      "verse": "ט",
      "text": "בְּשָׁל֣וֹם יַחְדָּו֮ אֶשְׁכְּבָ֪ה וְאִ֫ישָׁ֥ן כִּֽי־אַתָּ֣ה יְהוָ֣ה לְבָדָ֑ד לָ֝בֶ֗טַח תּֽוֹשִׁיבֵֽנִי"
    }
  ],
  "perk": "ד"
}