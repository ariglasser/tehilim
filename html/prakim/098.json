{
  "header": "<h1>תהילים פרק צח</h1>",
  "verses": [
    "<b>א</b>",
    " מִזְמ֡וֹר שִׁ֤ירוּ לַֽיהוָ֨ה&nbsp;׀ שִׁ֣יר חָ֭דָשׁ &nbsp;&nbsp; כִּֽי־נִפְלָא֣וֹת עָשָׂ֑ה",
    "<br>",
    "הוֹשִֽׁיעָה־לּ֥וֹ יְ֝מִינ֗וֹ &nbsp;&nbsp; וּזְר֥וֹעַ קָדְשֽׁוֹ׃",
    "<br>",
    "<a name=\"2\"> </a>",
    "<b>ב</b>",
    " הוֹדִ֣יעַ יְ֭הוָה יְשֽׁוּעָת֑וֹ &nbsp;&nbsp; לְעֵינֵ֥י הַ֝גּוֹיִ֗ם גִּלָּ֥ה צִדְקָתֽוֹ׃",
    "<br>",
    "<a name=\"3\"> </a>",
    "<b>ג</b>",
    " זָ֘כַ֤ר חַסְדּ֨וֹ&nbsp;׀ וֶ֥אֱֽמוּנָתוֹ֮ &nbsp;&nbsp; לְבֵ֪ית יִשְׂרָ֫אֵ֥ל",
    "<br>",
    "רָא֥וּ כָל־אַפְסֵי־אָ֑רֶץ &nbsp;&nbsp; אֵ֝֗ת יְשׁוּעַ֥ת אֱלֹהֵֽינוּ׃",
    "<br>",
    "<a name=\"4\"> </a>",
    "<b>ד</b>",
    " הָרִ֣יעוּ לַֽ֭יהוָה כָּל־הָאָ֑רֶץ &nbsp;&nbsp; פִּצְח֖וּ וְרַנְּנ֣וּ וְזַמֵּֽרוּ׃",
    "<br>",
    "<a name=\"5\"> </a>",
    "<b>ה</b>",
    " זַמְּר֣וּ לַֽיהוָ֣ה בְּכִנּ֑וֹר &nbsp;&nbsp; בְּ֝כִנּ֗וֹר וְק֣וֹל זִמְרָֽה׃",
    "<br>",
    "<a name=\"6\"> </a>",
    "<b>ו</b>",
    " בַּ֭חֲצֹ֣צְרוֹת וְק֣וֹל שׁוֹפָ֑ר &nbsp;&nbsp; הָ֝רִ֗יעוּ לִפְנֵ֤י&nbsp;׀ הַמֶּ֬לֶךְ יְהוָֽה׃",
    "<br>",
    "<a name=\"7\"> </a>",
    "<b>ז</b>",
    " יִרְעַ֣ם הַ֭יָּם וּמְלֹא֑וֹ &nbsp;&nbsp; תֵּ֝בֵ֗ל וְיֹ֣שְׁבֵי בָֽהּ׃",
    "<br>",
    "<a name=\"8\"> </a>",
    "<b>ח</b>",
    " נְהָר֥וֹת יִמְחֲאוּ־כָ֑ף &nbsp;&nbsp; יַ֝֗חַד הָרִ֥ים יְרַנֵּֽנוּ׃",
    "<br>",
    "<a name=\"9\"> </a>",
    "<b>ט</b>",
    " לִ֥פְֽנֵי יְהוָ֗ה &nbsp;&nbsp; כִּ֥י בָא֮ לִשְׁפֹּ֪ט הָ֫אָ֥רֶץ",
    "<br>",
    "יִשְׁפֹּֽט־תֵּבֵ֥ל בְּצֶ֑דֶק &nbsp;&nbsp; וְ֝עַמִּ֗ים בְּמֵֽישָׁרִֽים׃"
  ],
  "lines": [
    {
      "verse": "א",
      "text": "מִזְמ֡וֹר שִׁ֤ירוּ לַֽיהוָ֨ה ׀ שִׁ֣יר חָ֭דָשׁ כִּֽי־נִפְלָא֣וֹת עָשָׂ֑ה הוֹשִֽׁיעָה־לּ֥וֹ יְ֝מִינ֗וֹ וּזְר֥וֹעַ קָדְשֽׁוֹ"
    },
    {
      "verse": "ב",
      "text": "הוֹדִ֣יעַ יְ֭הוָה יְשֽׁוּעָת֑וֹ לְעֵינֵ֥י הַ֝גּוֹיִ֗ם גִּלָּ֥ה צִדְקָתֽוֹ"
    },
    {
      "verse": "ג",
      "text": "זָ֘כַ֤ר חַסְדּ֨וֹ ׀ וֶ֥אֱֽמוּנָתוֹ֮ לְבֵ֪ית יִשְׂרָ֫אֵ֥ל רָא֥וּ כָל־אַפְסֵי־אָ֑רֶץ אֵ֝֗ת יְשׁוּעַ֥ת אֱלֹהֵֽינוּ"
    },
    {
      "verse": "ד",
      "text": "הָרִ֣יעוּ לַֽ֭יהוָה כָּל־הָאָ֑רֶץ פִּצְח֖וּ וְרַנְּנ֣וּ וְזַמֵּֽרוּ"
    },
    {
      "verse": "ה",
      "text": "זַמְּר֣וּ לַֽיהוָ֣ה בְּכִנּ֑וֹר בְּ֝כִנּ֗וֹר וְק֣וֹל זִמְרָֽה"
    },
    {
      "verse": "ו",
      "text": "בַּ֭חֲצֹ֣צְרוֹת וְק֣וֹל שׁוֹפָ֑ר הָ֝רִ֗יעוּ לִפְנֵ֤י ׀ הַמֶּ֬לֶךְ יְהוָֽה"
    },
    {
      "verse": "ז",
      "text": "יִרְעַ֣ם הַ֭יָּם וּמְלֹא֑וֹ תֵּ֝בֵ֗ל וְיֹ֣שְׁבֵי בָֽהּ"
    },
    {
      "verse": "ח",
      "text": "נְהָר֥וֹת יִמְחֲאוּ־כָ֑ף יַ֝֗חַד הָרִ֥ים יְרַנֵּֽנוּ"
    },
    {
      "verse": "ט",
      "text": "לִ֥פְֽנֵי יְהוָ֗ה כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בְּמֵֽישָׁרִֽים"
    }
  ],
  "perk": "צח"
}