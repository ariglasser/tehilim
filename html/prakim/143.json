{
  "header": "<h1>תהילים פרק קג</h1>",
  "verses": [
    "<b>א</b>",
    " לְדָוִ֨ד&nbsp;׀ בָּֽרְכִ֣י נַ֭פְשִׁי אֶת־יְהוָ֑ה &nbsp;&nbsp; וְכָל־קְ֝רָבַ֗י אֶת־שֵׁ֥ם קָדְשֽׁוֹ׃",
    "<br>",
    "<a name=\"2\"> </a>",
    "<b>ב</b>",
    " בָּֽרְכִ֣י נַ֭פְשִׁי אֶת־יְהוָ֑ה &nbsp;&nbsp; וְאַל־תִּ֝שְׁכְּחִ֗י כָּל־גְּמוּלָֽיו׃",
    "<br>",
    "<a name=\"3\"> </a>",
    "<b>ג</b>",
    " הַסֹּלֵ֥חַ לְכָל־עֲוֺנֵ֑כִי &nbsp;&nbsp; הָֽ֝רֹפֵ֗א לְכָל־תַּֽחֲלוּאָֽיְכִי׃",
    "<br>",
    "<a name=\"4\"> </a>",
    "<b>ד</b>",
    " הַגּוֹאֵ֣ל מִשַּׁ֣חַת חַיָּ֑יְכִי &nbsp;&nbsp; הַֽ֝מְעַטְּרֵ֗כִי חֶ֣סֶד וְרַֽחֲמִֽים׃",
    "<br>",
    "<a name=\"5\"> </a>",
    "<b>ה</b>",
    " הַמַּשְׂבִּ֣יעַ בַּטּ֣וֹב עֶדְיֵ֑ךְ &nbsp;&nbsp; תִּתְחַדֵּ֖שׁ כַּנֶּ֣שֶׁר נְעוּרָֽיְכִי׃",
    "<br>",
    "<a name=\"6\"> </a>",
    "<b>ו</b>",
    " עֹשֵׂ֣ה צְדָק֣וֹת יְהוָ֑ה &nbsp;&nbsp; וּ֝מִשְׁפָּטִ֗ים לְכָל־עֲשׁוּקִֽים׃",
    "<br>",
    "<a name=\"7\"> </a>",
    "<b>ז</b>",
    " יוֹדִ֣יעַ דְּרָכָ֣יו לְמֹשֶׁ֑ה &nbsp;&nbsp; לִבְנֵ֥י יִ֝שְׂרָאֵ֗ל עֲלִֽילוֹתָֽיו׃",
    "<br>",
    "<a name=\"8\"> </a>",
    "<b>ח</b>",
    " רַח֣וּם וְחַנּ֣וּן יְהוָ֑ה &nbsp;&nbsp; אֶ֖רֶךְ אַפַּ֣יִם וְרַב־חָֽסֶד׃",
    "<br>",
    "<a name=\"9\"> </a>",
    "<b>ט</b>",
    " לֹֽא־לָנֶ֥צַח יָרִ֑יב &nbsp;&nbsp; וְלֹ֖א לְעוֹלָ֣ם יִטּֽוֹר׃",
    "<br>",
    "<a name=\"10\"> </a>",
    "<b>י</b>",
    " לֹ֣א כַֽ֭חֲטָאֵינוּ עָ֣שָׂה לָ֑נוּ &nbsp;&nbsp; וְלֹ֥א כַ֝עֲוֺֽנֹתֵ֗ינוּ גָּמַ֥ל עָלֵֽינוּ׃",
    "<br>",
    "<a name=\"11\"> </a>",
    "<b>יא</b>",
    " כִּ֤י כִגְבֹ֣הַּ שָׁ֭מַיִם עַל־הָאָ֑רֶץ &nbsp;&nbsp; גָּבַ֥ר חַ֝סְדּ֗וֹ עַל־יְרֵאָֽיו׃",
    "<br>",
    "<a name=\"12\"> </a>",
    "<b>יב</b>",
    " כִּרְחֹ֣ק מִ֭זְרָח מִֽמַּעֲרָ֑ב &nbsp;&nbsp; הִֽרְחִ֥יק מִ֝מֶּ֗נּוּ אֶת־פְּשָׁעֵֽינוּ׃",
    "<br>",
    "<a name=\"13\"> </a>",
    "<b>יג</b>",
    " כְּרַחֵ֣ם אָ֭ב עַל־בָּנִ֑ים &nbsp;&nbsp; רִחַ֥ם יְ֝הוָ֗ה עַל־יְרֵאָֽיו׃",
    "<br>",
    "<a name=\"14\"> </a>",
    "<b>יד</b>",
    " כִּי־ה֭וּא יָדַ֣ע יִצְרֵ֑נוּ &nbsp;&nbsp; זָ֝כ֗וּר כִּֽי־עָפָ֥ר אֲנָֽחְנוּ׃",
    "<br>",
    "<a name=\"15\"> </a>",
    "<b>טו</b>",
    " אֱ֭נוֹשׁ כֶּֽחָצִ֣יר יָמָ֑יו &nbsp;&nbsp; כְּצִ֥יץ הַ֝שָּׂדֶ֗ה כֵּ֣ן יָצִֽיץ׃",
    "<br>",
    "<a name=\"16\"> </a>",
    "<b>טז</b>",
    " כִּ֤י ר֣וּחַ עָֽבְרָה־בּ֣וֹ וְאֵינֶ֑נּוּ &nbsp;&nbsp; וְלֹֽא־יַכִּירֶ֖נּוּ ע֣וֹד מְקוֹמֽוֹ׃",
    "<br>",
    "<a name=\"17\"> </a>",
    "<b>יז</b>",
    " וְחֶ֤סֶד יְהוָ֨ה&nbsp;׀ מֵֽעוֹלָ֣ם וְעַד־ע֭וֹלָם &nbsp;&nbsp; עַל־יְרֵאָ֑יו",
    "<br>",
    "וְ֝צִדְקָת֗וֹ &nbsp;&nbsp; לִבְנֵ֥י בָנִֽים׃",
    "<br>",
    "<a name=\"18\"> </a>",
    "<b>יח</b>",
    " לְשֹֽׁמְרֵ֥י בְרִית֑וֹ &nbsp;&nbsp; וּלְזֹֽכְרֵ֥י פִ֝קֻּדָ֗יו לַֽעֲשׂוֹתָֽם׃",
    "<br>",
    "<a name=\"19\"> </a>",
    "<b>יט</b>",
    " יְֽהוָ֗ה בַּ֭שָּׁמַיִם הֵכִ֣ין כִּסְא֑וֹ &nbsp;&nbsp; וּ֝מַלְכוּת֗וֹ בַּכֹּ֥ל מָשָֽׁלָה׃",
    "<br>",
    "<a name=\"20\"> </a>",
    "<b>כ</b>",
    " בָּֽרְכ֥וּ יְהוָ֗ה &nbsp;&nbsp; מַלְאָ֫כָ֥יו",
    "<br>",
    "גִּבֹּ֣רֵי כֹ֭חַ עֹשֵׂ֣י דְבָר֑וֹ &nbsp;&nbsp; לִ֝שְׁמֹ֗עַ בְּק֣וֹל דְּבָרֽוֹ׃",
    "<br>",
    "<a name=\"21\"> </a>",
    "<b>כא</b>",
    " בָּֽרְכ֣וּ יְ֭הוָה כָּל־צְבָאָ֑יו &nbsp;&nbsp; מְ֝שָֽׁרְתָ֗יו עֹשֵׂ֥י רְצוֹנֽוֹ׃",
    "<br>",
    "<a name=\"22\"> </a>",
    "<b>כב</b>",
    " בָּֽרְכ֤וּ יְהוָ֨ה&nbsp;׀ כָּֽל־מַעֲשָׂ֗יו &nbsp;&nbsp; בְּכָל־מְקֹמ֥וֹת מֶמְשַׁלְתּ֑וֹ",
    "<br>",
    "בָּֽרְכִ֥י נַ֝פְשִׁ֗י &nbsp;&nbsp; אֶת־יְהוָֽה׃"
  ],
  "lines": [
    {
      "verse": "א",
      "text": "לְדָוִ֨ד ׀ בָּֽרְכִ֣י נַ֭פְשִׁי אֶת־יְהוָ֑ה וְכָל־קְ֝רָבַ֗י אֶת־שֵׁ֥ם קָדְשֽׁוֹ"
    },
    {
      "verse": "ב",
      "text": "בָּֽרְכִ֣י נַ֭פְשִׁי אֶת־יְהוָ֑ה וְאַל־תִּ֝שְׁכְּחִ֗י כָּל־גְּמוּלָֽיו"
    },
    {
      "verse": "ג",
      "text": "הַסֹּלֵ֥חַ לְכָל־עֲוֺנֵ֑כִי הָֽ֝רֹפֵ֗א לְכָל־תַּֽחֲלוּאָֽיְכִי"
    },
    {
      "verse": "ד",
      "text": "הַגּוֹאֵ֣ל מִשַּׁ֣חַת חַיָּ֑יְכִי הַֽ֝מְעַטְּרֵ֗כִי חֶ֣סֶד וְרַֽחֲמִֽים"
    },
    {
      "verse": "ה",
      "text": "הַמַּשְׂבִּ֣יעַ בַּטּ֣וֹב עֶדְיֵ֑ךְ תִּתְחַדֵּ֖שׁ כַּנֶּ֣שֶׁר נְעוּרָֽיְכִי"
    },
    {
      "verse": "ו",
      "text": "עֹשֵׂ֣ה צְדָק֣וֹת יְהוָ֑ה וּ֝מִשְׁפָּטִ֗ים לְכָל־עֲשׁוּקִֽים"
    },
    {
      "verse": "ז",
      "text": "יוֹדִ֣יעַ דְּרָכָ֣יו לְמֹשֶׁ֑ה לִבְנֵ֥י יִ֝שְׂרָאֵ֗ל עֲלִֽילוֹתָֽיו"
    },
    {
      "verse": "ח",
      "text": "רַח֣וּם וְחַנּ֣וּן יְהוָ֑ה אֶ֖רֶךְ אַפַּ֣יִם וְרַב־חָֽסֶד"
    },
    {
      "verse": "ט",
      "text": "לֹֽא־לָנֶ֥צַח יָרִ֑יב וְלֹ֖א לְעוֹלָ֣ם יִטּֽוֹר"
    },
    {
      "verse": "י",
      "text": "לֹ֣א כַֽ֭חֲטָאֵינוּ עָ֣שָׂה לָ֑נוּ וְלֹ֥א כַ֝עֲוֺֽנֹתֵ֗ינוּ גָּמַ֥ל עָלֵֽינוּ"
    },
    {
      "verse": "יא",
      "text": "כִּ֤י כִגְבֹ֣הַּ שָׁ֭מַיִם עַל־הָאָ֑רֶץ גָּבַ֥ר חַ֝סְדּ֗וֹ עַל־יְרֵאָֽיו"
    },
    {
      "verse": "יב",
      "text": "כִּרְחֹ֣ק מִ֭זְרָח מִֽמַּעֲרָ֑ב הִֽרְחִ֥יק מִ֝מֶּ֗נּוּ אֶת־פְּשָׁעֵֽינוּ"
    },
    {
      "verse": "יג",
      "text": "כְּרַחֵ֣ם אָ֭ב עַל־בָּנִ֑ים רִחַ֥ם יְ֝הוָ֗ה עַל־יְרֵאָֽיו"
    },
    {
      "verse": "יד",
      "text": "כִּי־ה֭וּא יָדַ֣ע יִצְרֵ֑נוּ זָ֝כ֗וּר כִּֽי־עָפָ֥ר אֲנָֽחְנוּ"
    },
    {
      "verse": "טו",
      "text": "אֱ֭נוֹשׁ כֶּֽחָצִ֣יר יָמָ֑יו כְּצִ֥יץ הַ֝שָּׂדֶ֗ה כֵּ֣ן יָצִֽיץ"
    },
    {
      "verse": "טז",
      "text": "כִּ֤י ר֣וּחַ עָֽבְרָה־בּ֣וֹ וְאֵינֶ֑נּוּ וְלֹֽא־יַכִּירֶ֖נּוּ ע֣וֹד מְקוֹמֽוֹ"
    },
    {
      "verse": "יז",
      "text": "וְחֶ֤סֶד יְהוָ֨ה ׀ מֵֽעוֹלָ֣ם וְעַד־ע֭וֹלָם עַל־יְרֵאָ֑יו וְ֝צִדְקָת֗וֹ לִבְנֵ֥י בָנִֽים"
    },
    {
      "verse": "יח",
      "text": "לְשֹֽׁמְרֵ֥י בְרִית֑וֹ וּלְזֹֽכְרֵ֥י פִ֝קֻּדָ֗יו לַֽעֲשׂוֹתָֽם"
    },
    {
      "verse": "יט",
      "text": "יְֽהוָ֗ה בַּ֭שָּׁמַיִם הֵכִ֣ין כִּסְא֑וֹ וּ֝מַלְכוּת֗וֹ בַּכֹּ֥ל מָשָֽׁלָה"
    },
    {
      "verse": "כ",
      "text": "בָּֽרְכ֥וּ יְהוָ֗ה מַלְאָ֫כָ֥יו גִּבֹּ֣רֵי כֹ֭חַ עֹשֵׂ֣י דְבָר֑וֹ לִ֝שְׁמֹ֗עַ בְּק֣וֹל דְּבָרֽוֹ"
    },
    {
      "verse": "כא",
      "text": "בָּֽרְכ֣וּ יְ֭הוָה כָּל־צְבָאָ֑יו מְ֝שָֽׁרְתָ֗יו עֹשֵׂ֥י רְצוֹנֽוֹ"
    },
    {
      "verse": "כב",
      "text": "בָּֽרְכ֤וּ יְהוָ֨ה ׀ כָּֽל־מַעֲשָׂ֗יו בְּכָל־מְקֹמ֥וֹת מֶמְשַׁלְתּ֑וֹ בָּֽרְכִ֥י נַ֝פְשִׁ֗י אֶת־יְהוָֽה"
    }
  ],
  "perk": "קג"
}