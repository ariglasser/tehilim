{
  "header": "<h1>תהילים פרק פג</h1>",
  "verses": [
    "<b>א</b>",
    " שִׁ֖יר מִזְמ֣וֹר לְאָסָֽף׃",
    "<br>",
    "<a name=\"2\"> </a>",
    "<b>ב</b>",
    " אֱלֹהִ֥ים אַל־דֳּמִי־לָ֑ךְ &nbsp;&nbsp; אַל־תֶּֽחֱרַ֖שׁ וְאַל־תִּשְׁקֹ֣ט אֵֽל׃",
    "<br>",
    "<a name=\"3\"> </a>",
    "<b>ג</b>",
    " כִּֽי־הִנֵּ֣ה אֽ֭וֹיְבֶיךָ יֶֽהֱמָי֑וּן &nbsp;&nbsp; וּ֝מְשַׂנְאֶ֗יךָ נָ֣שְׂאוּ רֹֽאשׁ׃",
    "<br>",
    "<a name=\"4\"> </a>",
    "<b>ד</b>",
    " עַֽל־עַ֭מְּךָ יַֽעֲרִ֣ימוּ ס֑וֹד &nbsp;&nbsp; וְ֝יִתְיָֽעֲצ֗וּ עַל־צְפוּנֶֽיךָ׃",
    "<br>",
    "<a name=\"5\"> </a>",
    "<b>ה</b>",
    " אָֽמְר֗וּ לְ֭כוּ וְנַכְחִידֵ֣ם מִגּ֑וֹי &nbsp;&nbsp; וְלֹֽא־יִזָּכֵ֖ר שֵֽׁם־יִשְׂרָאֵ֣ל עֽוֹד׃",
    "<br>",
    "<a name=\"6\"> </a>",
    "<b>ו</b>",
    " כִּ֤י נֽוֹעֲצ֣וּ לֵ֣ב יַחְדָּ֑ו &nbsp;&nbsp; עָ֝לֶ֗יךָ בְּרִ֣ית יִכְרֹֽתוּ׃",
    "<br>",
    "<a name=\"7\"> </a>",
    "<b>ז</b>",
    " אָֽהֳלֵ֣י אֱ֭דוֹם וְיִשְׁמְעֵאלִ֗ים &nbsp;&nbsp; מוֹאָ֥ב וְהַגְרִֽים׃",
    "<br>",
    "<a name=\"8\"> </a>",
    "<b>ח</b>",
    " גְּבָ֣ל וְ֭עַמּוֹן וַֽעֲמָלֵ֑ק &nbsp;&nbsp; פְּ֝לֶ֗שֶׁת עִם־יֹ֥שְׁבֵי צֽוֹר׃",
    "<br>",
    "<a name=\"9\"> </a>",
    "<b>ט</b>",
    " גַּם־אַ֭שּׁוּר נִלְוָ֣ה עִמָּ֑ם &nbsp;&nbsp; הָ֤יֽוּ זְר֖וֹעַ לִבְנֵי־ל֣וֹט סֶֽלָה׃",
    "<br>",
    "<a name=\"10\"> </a>",
    "<b>י</b>",
    " עֲשֵֽׂה־לָהֶ֥ם כְּמִדְיָ֑ן &nbsp;&nbsp; כְּֽסִיסְרָ֥א כְ֝יָבִ֗ין בְּנַ֣חַל קִישֽׁוֹן׃",
    "<br>",
    "<a name=\"11\"> </a>",
    "<b>יא</b>",
    " נִשְׁמְד֥וּ בְֽעֵין־דֹּ֑אר &nbsp;&nbsp; הָ֥יוּ דֹ֝֗מֶן לָֽאֲדָמָֽה׃",
    "<br>",
    "<a name=\"12\"> </a>",
    "<b>יב</b>",
    " שִׁיתֵ֣מוֹ נְ֭דִיבֵימוֹ כְּעֹרֵ֣ב וְכִזְאֵ֑ב &nbsp;&nbsp; וּֽכְזֶ֥בַח וּ֝כְצַלְמֻנָּ֗ע כָּל־נְסִיכֵֽימוֹ׃",
    "<br>",
    "<a name=\"13\"> </a>",
    "<b>יג</b>",
    " אֲשֶׁ֣ר אָֽ֭מְרוּ נִ֣ירְשָׁה לָּ֑נוּ &nbsp;&nbsp; אֵ֝֗ת נְא֣וֹת אֱלֹהִֽים׃",
    "<br>",
    "<a name=\"14\"> </a>",
    "<b>יד</b>",
    " אֱֽלֹהַ֗י שִׁיתֵ֥מוֹ כַגַּלְגַּ֑ל &nbsp;&nbsp; כְּ֝קַ֗שׁ לִפְנֵי־רֽוּחַ׃",
    "<br>",
    "<a name=\"15\"> </a>",
    "<b>טו</b>",
    " כְּאֵ֥שׁ תִּבְעַר־יָ֑עַר &nbsp;&nbsp; וּ֝כְלֶֽהָבָ֗ה תְּלַהֵ֥ט הָרִֽים׃",
    "<br>",
    "<a name=\"16\"> </a>",
    "<b>טז</b>",
    " כֵּ֭ן תִּרְדְּפֵ֣ם בְּסַֽעֲרֶ֑ךָ &nbsp;&nbsp; וּבְסוּפָֽתְךָ֥ תְבַֽהֲלֵֽם׃",
    "<br>",
    "<a name=\"17\"> </a>",
    "<b>יז</b>",
    " מַלֵּ֣א פְנֵיהֶ֣ם קָל֑וֹן &nbsp;&nbsp; וִֽיבַקְשׁ֖וּ שִׁמְךָ֣ יְהוָֽה׃",
    "<br>",
    "<a name=\"18\"> </a>",
    "<b>יח</b>",
    " יֵבֹ֖שׁוּ וְיִבָּֽהֲל֥וּ עֲדֵי־עַ֗ד &nbsp;&nbsp; וְֽיַחְפְּר֥וּ וְיֹאבֵֽדוּ׃",
    "<br>",
    "<a name=\"19\"> </a>",
    "<b>יט</b>",
    " וְֽיֵדְע֗וּ &nbsp;&nbsp; כִּֽי־אַתָּ֬ה שִׁמְךָ֣ יְהוָ֣ה לְבַדֶּ֑ךָ",
    "<br>",
    "עֶ֝לְי֗וֹן &nbsp;&nbsp; עַל־כָּל־הָאָֽרֶץ׃"
  ],
  "lines": [
    {
      "verse": "א",
      "text": "שִׁ֖יר מִזְמ֣וֹר לְאָסָֽף"
    },
    {
      "verse": "ב",
      "text": "אֱלֹהִ֥ים אַל־דֳּמִי־לָ֑ךְ אַל־תֶּֽחֱרַ֖שׁ וְאַל־תִּשְׁקֹ֣ט אֵֽל"
    },
    {
      "verse": "ג",
      "text": "כִּֽי־הִנֵּ֣ה אֽ֭וֹיְבֶיךָ יֶֽהֱמָי֑וּן וּ֝מְשַׂנְאֶ֗יךָ נָ֣שְׂאוּ רֹֽאשׁ"
    },
    {
      "verse": "ד",
      "text": "עַֽל־עַ֭מְּךָ יַֽעֲרִ֣ימוּ ס֑וֹד וְ֝יִתְיָֽעֲצ֗וּ עַל־צְפוּנֶֽיךָ"
    },
    {
      "verse": "ה",
      "text": "אָֽמְר֗וּ לְ֭כוּ וְנַכְחִידֵ֣ם מִגּ֑וֹי וְלֹֽא־יִזָּכֵ֖ר שֵֽׁם־יִשְׂרָאֵ֣ל עֽוֹד"
    },
    {
      "verse": "ו",
      "text": "כִּ֤י נֽוֹעֲצ֣וּ לֵ֣ב יַחְדָּ֑ו עָ֝לֶ֗יךָ בְּרִ֣ית יִכְרֹֽתוּ"
    },
    {
      "verse": "ז",
      "text": "אָֽהֳלֵ֣י אֱ֭דוֹם וְיִשְׁמְעֵאלִ֗ים מוֹאָ֥ב וְהַגְרִֽים"
    },
    {
      "verse": "ח",
      "text": "גְּבָ֣ל וְ֭עַמּוֹן וַֽעֲמָלֵ֑ק פְּ֝לֶ֗שֶׁת עִם־יֹ֥שְׁבֵי צֽוֹר"
    },
    {
      "verse": "ט",
      "text": "גַּם־אַ֭שּׁוּר נִלְוָ֣ה עִמָּ֑ם הָ֤יֽוּ זְר֖וֹעַ לִבְנֵי־ל֣וֹט סֶֽלָה"
    },
    {
      "verse": "י",
      "text": "עֲשֵֽׂה־לָהֶ֥ם כְּמִדְיָ֑ן כְּֽסִיסְרָ֥א כְ֝יָבִ֗ין בְּנַ֣חַל קִישֽׁוֹן"
    },
    {
      "verse": "יא",
      "text": "נִשְׁמְד֥וּ בְֽעֵין־דֹּ֑אר הָ֥יוּ דֹ֝֗מֶן לָֽאֲדָמָֽה"
    },
    {
      "verse": "יב",
      "text": "שִׁיתֵ֣מוֹ נְ֭דִיבֵימוֹ כְּעֹרֵ֣ב וְכִזְאֵ֑ב וּֽכְזֶ֥בַח וּ֝כְצַלְמֻנָּ֗ע כָּל־נְסִיכֵֽימוֹ"
    },
    {
      "verse": "יג",
      "text": "אֲשֶׁ֣ר אָֽ֭מְרוּ נִ֣ירְשָׁה לָּ֑נוּ אֵ֝֗ת נְא֣וֹת אֱלֹהִֽים"
    },
    {
      "verse": "יד",
      "text": "אֱֽלֹהַ֗י שִׁיתֵ֥מוֹ כַגַּלְגַּ֑ל כְּ֝קַ֗שׁ לִפְנֵי־רֽוּחַ"
    },
    {
      "verse": "טו",
      "text": "כְּאֵ֥שׁ תִּבְעַר־יָ֑עַר וּ֝כְלֶֽהָבָ֗ה תְּלַהֵ֥ט הָרִֽים"
    },
    {
      "verse": "טז",
      "text": "כֵּ֭ן תִּרְדְּפֵ֣ם בְּסַֽעֲרֶ֑ךָ וּבְסוּפָֽתְךָ֥ תְבַֽהֲלֵֽם"
    },
    {
      "verse": "יז",
      "text": "מַלֵּ֣א פְנֵיהֶ֣ם קָל֑וֹן וִֽיבַקְשׁ֖וּ שִׁמְךָ֣ יְהוָֽה"
    },
    {
      "verse": "יח",
      "text": "יֵבֹ֖שׁוּ וְיִבָּֽהֲל֥וּ עֲדֵי־עַ֗ד וְֽיַחְפְּר֥וּ וְיֹאבֵֽדוּ"
    },
    {
      "verse": "יט",
      "text": "וְֽיֵדְע֗וּ כִּֽי־אַתָּ֬ה שִׁמְךָ֣ יְהוָ֣ה לְבַדֶּ֑ךָ עֶ֝לְי֗וֹן עַל־כָּל־הָאָֽרֶץ"
    }
  ],
  "perk": "פג"
}