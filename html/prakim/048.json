{
  "header": "<h1>תהילים פרק מח</h1>",
  "verses": [
    "<b>א</b>",
    " שִׁ֥יר מִ֝זְמ֗וֹר לִבְנֵי־קֹֽרַח׃",
    "<br>",
    "<a name=\"2\"> </a>",
    "<b>ב</b>",
    " גָּ֘ד֤וֹל יְהוָ֣ה וּמְהֻלָּ֣ל מְאֹ֑ד &nbsp;&nbsp; בְּעִ֥יר אֱ֝לֹהֵ֗ינוּ הַר־קָדְשֽׁוֹ׃",
    "<br>",
    "<a name=\"3\"> </a>",
    "<b>ג</b>",
    " יְפֵ֥ה נוֹף֮ &nbsp;&nbsp; מְשׂ֪וֹשׂ כָּל־הָ֫אָ֥רֶץ",
    "<br>",
    "הַר־צִ֭יּוֹן יַרְכְּתֵ֣י צָפ֑וֹן &nbsp;&nbsp; קִ֝רְיַ֗ת מֶ֣לֶךְ רָֽב׃",
    "<br>",
    "<a name=\"4\"> </a>",
    "<b>ד</b>",
    " אֱלֹהִ֥ים בְּאַרְמְנוֹתֶ֗יהָ &nbsp;&nbsp; נוֹדַ֥ע לְמִשְׂגָּֽב׃",
    "<br>",
    "<a name=\"5\"> </a>",
    "<b>ה</b>",
    " כִּֽי־הִנֵּ֣ה הַ֭מְּלָכִים נ֥וֹעֲד֑וּ &nbsp;&nbsp; עָֽבְר֥וּ יַחְדָּֽו׃",
    "<br>",
    "<a name=\"6\"> </a>",
    "<b>ו</b>",
    " הֵ֣מָּה רָ֭אוּ כֵּ֣ן תָּמָ֑הוּ &nbsp;&nbsp; נִבְהֲל֥וּ נֶחְפָּֽזוּ׃",
    "<br>",
    "<a name=\"7\"> </a>",
    "<b>ז</b>",
    " רְ֭עָדָה אֲחָזָ֣תַם שָׁ֑ם &nbsp;&nbsp; חִ֝֗יל כַּיּֽוֹלֵדָֽה׃",
    "<br>",
    "<a name=\"8\"> </a>",
    "<b>ח</b>",
    " בְּר֥וּחַ קָדִ֑ים &nbsp;&nbsp; תְּ֝שַׁבֵּ֗ר אֳנִיּ֥וֹת תַּרְשִֽׁישׁ׃",
    "<br>",
    "<a name=\"9\"> </a>",
    "<b>ט</b>",
    " כַּֽאֲשֶׁ֤ר שָׁמַ֨עְנוּ&nbsp;׀ &nbsp;&nbsp; כֵּ֤ן רָאִ֗ינוּ ",
    "<br>",
    "בְּעִיר־יְהוָ֣ה צְ֭בָאוֹת &nbsp;&nbsp; בְּעִ֣יר אֱלֹהֵ֑ינוּ",
    "<br>",
    "אֱלֹ֘הִ֤ים יְכֽוֹנְנֶ֖הָ עַד־עוֹלָ֣ם &nbsp;&nbsp; סֶֽלָה׃",
    "<br>",
    "<a name=\"10\"> </a>",
    "<b>י</b>",
    " דִּמִּ֣ינוּ אֱלֹהִ֣ים חַסְדֶּ֑ךָ &nbsp;&nbsp; בְּ֝קֶ֗רֶב הֵֽיכָלֶֽךָ׃",
    "<br>",
    "<a name=\"11\"> </a>",
    "<b>יא</b>",
    " כְּשִׁמְךָ֤ אֱלֹהִ֗ים &nbsp;&nbsp; כֵּ֣ן תְּ֭הִלָּֽתְךָ עַל־קַצְוֵי־אֶ֑רֶץ",
    "<br>",
    "צֶ֝֗דֶק &nbsp;&nbsp; מָֽלְאָ֥ה יְמִינֶֽךָ׃",
    "<br>",
    "<a name=\"12\"> </a>",
    "<b>יב</b>",
    " יִשְׂמַ֤ח&nbsp;׀ הַר־צִיּ֗וֹן תָּ֭גֵלְנָה בְּנ֣וֹת יְהוּדָ֑ה &nbsp;&nbsp; לְ֝מַ֗עַן מִשְׁפָּטֶֽיךָ׃",
    "<br>",
    "<a name=\"13\"> </a>",
    "<b>יג</b>",
    " סֹ֣בּוּ צִ֭יּוֹן וְהַקִּיפ֑וּהָ &nbsp;&nbsp; סִ֝פְר֗וּ מִגְדָּלֶֽיהָ׃",
    "<br>",
    "<a name=\"14\"> </a>",
    "<b>יד</b>",
    " שִׁ֤יתוּ לִבְּכֶ֨ם&nbsp;׀ לְֽחֵילָ֗ה פַּסְּג֥וּ אַרְמְנוֹתֶ֑יהָ &nbsp;&nbsp; לְמַ֥עַן תְּ֝סַפְּר֗וּ לְד֣וֹר אַֽחֲרֽוֹן׃",
    "<br>",
    "<a name=\"15\"> </a>",
    "<b>טו</b>",
    " כִּ֤י זֶ֨ה&nbsp;׀ אֱלֹהִ֣ים אֱ֭לֹהֵינוּ עוֹלָ֣ם וָעֶ֑ד &nbsp;&nbsp; ה֖וּא יְנַֽהֲגֵ֣נוּ עַל־מֽוּת׃"
  ],
  "lines": [
    {
      "verse": "א",
      "text": "שִׁ֥יר מִ֝זְמ֗וֹר לִבְנֵי־קֹֽרַח"
    },
    {
      "verse": "ב",
      "text": "גָּ֘ד֤וֹל יְהוָ֣ה וּמְהֻלָּ֣ל מְאֹ֑ד בְּעִ֥יר אֱ֝לֹהֵ֗ינוּ הַר־קָדְשֽׁוֹ"
    },
    {
      "verse": "ג",
      "text": "יְפֵ֥ה נוֹף֮ מְשׂ֪וֹשׂ כָּל־הָ֫אָ֥רֶץ הַר־צִ֭יּוֹן יַרְכְּתֵ֣י צָפ֑וֹן קִ֝רְיַ֗ת מֶ֣לֶךְ רָֽב"
    },
    {
      "verse": "ד",
      "text": "אֱלֹהִ֥ים בְּאַרְמְנוֹתֶ֗יהָ נוֹדַ֥ע לְמִשְׂגָּֽב"
    },
    {
      "verse": "ה",
      "text": "כִּֽי־הִנֵּ֣ה הַ֭מְּלָכִים נ֥וֹעֲד֑וּ עָֽבְר֥וּ יַחְדָּֽו"
    },
    {
      "verse": "ו",
      "text": "הֵ֣מָּה רָ֭אוּ כֵּ֣ן תָּמָ֑הוּ נִבְהֲל֥וּ נֶחְפָּֽזוּ"
    },
    {
      "verse": "ז",
      "text": "רְ֭עָדָה אֲחָזָ֣תַם שָׁ֑ם חִ֝֗יל כַּיּֽוֹלֵדָֽה"
    },
    {
      "verse": "ח",
      "text": "בְּר֥וּחַ קָדִ֑ים תְּ֝שַׁבֵּ֗ר אֳנִיּ֥וֹת תַּרְשִֽׁישׁ"
    },
    {
      "verse": "ט",
      "text": "כַּֽאֲשֶׁ֤ר שָׁמַ֨עְנוּ ׀ כֵּ֤ן רָאִ֗ינוּ בְּעִיר־יְהוָ֣ה צְ֭בָאוֹת בְּעִ֣יר אֱלֹהֵ֑ינוּ אֱלֹ֘הִ֤ים יְכֽוֹנְנֶ֖הָ עַד־עוֹלָ֣ם סֶֽלָה"
    },
    {
      "verse": "י",
      "text": "דִּמִּ֣ינוּ אֱלֹהִ֣ים חַסְדֶּ֑ךָ בְּ֝קֶ֗רֶב הֵֽיכָלֶֽךָ"
    },
    {
      "verse": "יא",
      "text": "כְּשִׁמְךָ֤ אֱלֹהִ֗ים כֵּ֣ן תְּ֭הִלָּֽתְךָ עַל־קַצְוֵי־אֶ֑רֶץ צֶ֝֗דֶק מָֽלְאָ֥ה יְמִינֶֽךָ"
    },
    {
      "verse": "יב",
      "text": "יִשְׂמַ֤ח ׀ הַר־צִיּ֗וֹן תָּ֭גֵלְנָה בְּנ֣וֹת יְהוּדָ֑ה לְ֝מַ֗עַן מִשְׁפָּטֶֽיךָ"
    },
    {
      "verse": "יג",
      "text": "סֹ֣בּוּ צִ֭יּוֹן וְהַקִּיפ֑וּהָ סִ֝פְר֗וּ מִגְדָּלֶֽיהָ"
    },
    {
      "verse": "יד",
      "text": "שִׁ֤יתוּ לִבְּכֶ֨ם ׀ לְֽחֵילָ֗ה פַּסְּג֥וּ אַרְמְנוֹתֶ֑יהָ לְמַ֥עַן תְּ֝סַפְּר֗וּ לְד֣וֹר אַֽחֲרֽוֹן"
    },
    {
      "verse": "טו",
      "text": "כִּ֤י זֶ֨ה ׀ אֱלֹהִ֣ים אֱ֭לֹהֵינוּ עוֹלָ֣ם וָעֶ֑ד ה֖וּא יְנַֽהֲגֵ֣נוּ עַל־מֽוּת"
    }
  ],
  "perk": "מח"
}