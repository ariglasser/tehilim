{
  "header": "<h1>תהילים פרק קמא</h1>",
  "verses": [
    "<b>א</b>",
    " מִזְמ֗וֹר לְדָ֫וִ֥ד",
    "<br>",
    "יְהוָ֣ה קְ֭רָאתִיךָ ח֣וּשָׁה לִּ֑י &nbsp;&nbsp; הַֽאֲזִ֥ינָה ק֝וֹלִ֗י בְּקָרְאִי־לָֽךְ׃",
    "<br>",
    "<a name=\"2\"> </a>",
    "<b>ב</b>",
    " תִּכּ֤וֹן תְּפִלָּתִ֣י קְטֹ֣רֶת לְפָנֶ֑יךָ &nbsp;&nbsp; מַֽשְׂאַ֥ת כַּ֝פַּ֗י מִנְחַת־עָֽרֶב׃",
    "<br>",
    "<a name=\"3\"> </a>",
    "<b>ג</b>",
    " שִׁיתָ֣ה יְ֭הוָה שָׁמְרָ֣ה לְפִ֑י &nbsp;&nbsp; נִ֝צְּרָ֗ה עַל־דַּ֥ל שְׂפָתָֽי׃",
    "<br>",
    "<a name=\"4\"> </a>",
    "<b>ד</b>",
    " אַל־תַּט־לִבִּ֨י &nbsp;&nbsp; לְדָבָ֪ר&nbsp;׀ רָ֡ע",
    "<br>",
    "לְהִתְע֘וֹלֵ֤ל עֲלִל֨וֹת&nbsp;׀ &nbsp;&nbsp; בְּרֶ֗שַׁע ",
    "<br>",
    "אֶת־אִישִׁ֥ים &nbsp;&nbsp; פֹּֽעֲלֵי־אָ֑וֶן",
    "<br>",
    "וּבַל־אֶ֝לְחַ֗ם &nbsp;&nbsp; בְּמַנְעַמֵּיהֶֽם׃",
    "<br>",
    "<a name=\"5\"> </a>",
    "<b>ה</b>",
    " יֶ֥הֶלְמֵֽנִי צַדִּ֨יק&nbsp;׀ חֶ֡סֶד &nbsp;&nbsp; וְֽיוֹכִיחֵ֗נִי ",
    "<br>",
    "שֶׁ֣מֶן רֹ֭אשׁ &nbsp;&nbsp; אַל־יָנִ֣י רֹאשִׁ֑י",
    "<br>",
    "כִּי־ע֥וֹד וּ֝תְפִלָּתִ֗י &nbsp;&nbsp; בְּרָעֽוֹתֵיהֶֽם׃",
    "<br>",
    "<a name=\"6\"> </a>",
    "<b>ו</b>",
    " נִשְׁמְט֣וּ בִֽידֵי־סֶ֭לַע שֹֽׁפְטֵיהֶ֑ם &nbsp;&nbsp; וְשָֽׁמְע֥וּ אֲ֝מָרַ֗י כִּ֣י נָעֵֽמוּ׃",
    "<br>",
    "<a name=\"7\"> </a>",
    "<b>ז</b>",
    " כְּמ֤וֹ פֹלֵ֣חַ וּבֹקֵ֣עַ בָּאָ֑רֶץ &nbsp;&nbsp; נִפְזְר֥וּ עֲ֝צָמֵ֗ינוּ לְפִ֣י שְׁאֽוֹל׃",
    "<br>",
    "<a name=\"8\"> </a>",
    "<b>ח</b>",
    " כִּ֤י אֵלֶ֨יךָ&nbsp;׀ יְהוִ֣ה אֲדֹנָ֣י עֵינָ֑י &nbsp;&nbsp; בְּכָ֥ה חָ֝סִ֗יתִי אַל־תְּעַ֥ר נַפְשִֽׁי׃",
    "<br>",
    "<a name=\"9\"> </a>",
    "<b>ט</b>",
    " שָׁמְרֵ֗נִי מִ֣ידֵי פַ֭ח יָ֣קְשׁוּ לִ֑י &nbsp;&nbsp; וּ֝מֹֽקְשׁ֗וֹת פֹּ֣עֲלֵי אָֽוֶן׃",
    "<br>",
    "<a name=\"10\"> </a>",
    "<b>י</b>",
    " יִפְּל֣וּ בְמַכְמֹרָ֣יו רְשָׁעִ֑ים &nbsp;&nbsp; יַ֥חַד אָֽ֝נֹכִ֗י עַֽד־אֶעֱבֽוֹר׃"
  ],
  "lines": [
    {
      "verse": "א",
      "text": "מִזְמ֗וֹר לְדָ֫וִ֥ד יְהוָ֣ה קְ֭רָאתִיךָ ח֣וּשָׁה לִּ֑י הַֽאֲזִ֥ינָה ק֝וֹלִ֗י בְּקָרְאִי־לָֽךְ"
    },
    {
      "verse": "ב",
      "text": "תִּכּ֤וֹן תְּפִלָּתִ֣י קְטֹ֣רֶת לְפָנֶ֑יךָ מַֽשְׂאַ֥ת כַּ֝פַּ֗י מִנְחַת־עָֽרֶב"
    },
    {
      "verse": "ג",
      "text": "שִׁיתָ֣ה יְ֭הוָה שָׁמְרָ֣ה לְפִ֑י נִ֝צְּרָ֗ה עַל־דַּ֥ל שְׂפָתָֽי"
    },
    {
      "verse": "ד",
      "text": "אַל־תַּט־לִבִּ֨י לְדָבָ֪ר ׀ רָ֡ע לְהִתְע֘וֹלֵ֤ל עֲלִל֨וֹת ׀ בְּרֶ֗שַׁע אֶת־אִישִׁ֥ים פֹּֽעֲלֵי־אָ֑וֶן וּבַל־אֶ֝לְחַ֗ם בְּמַנְעַמֵּיהֶֽם"
    },
    {
      "verse": "ה",
      "text": "יֶ֥הֶלְמֵֽנִי צַדִּ֨יק ׀ חֶ֡סֶד וְֽיוֹכִיחֵ֗נִי שֶׁ֣מֶן רֹ֭אשׁ אַל־יָנִ֣י רֹאשִׁ֑י כִּי־ע֥וֹד וּ֝תְפִלָּתִ֗י בְּרָעֽוֹתֵיהֶֽם"
    },
    {
      "verse": "ו",
      "text": "נִשְׁמְט֣וּ בִֽידֵי־סֶ֭לַע שֹֽׁפְטֵיהֶ֑ם וְשָֽׁמְע֥וּ אֲ֝מָרַ֗י כִּ֣י נָעֵֽמוּ"
    },
    {
      "verse": "ז",
      "text": "כְּמ֤וֹ פֹלֵ֣חַ וּבֹקֵ֣עַ בָּאָ֑רֶץ נִפְזְר֥וּ עֲ֝צָמֵ֗ינוּ לְפִ֣י שְׁאֽוֹל"
    },
    {
      "verse": "ח",
      "text": "כִּ֤י אֵלֶ֨יךָ ׀ יְהוִ֣ה אֲדֹנָ֣י עֵינָ֑י בְּכָ֥ה חָ֝סִ֗יתִי אַל־תְּעַ֥ר נַפְשִֽׁי"
    },
    {
      "verse": "ט",
      "text": "שָׁמְרֵ֗נִי מִ֣ידֵי פַ֭ח יָ֣קְשׁוּ לִ֑י וּ֝מֹֽקְשׁ֗וֹת פֹּ֣עֲלֵי אָֽוֶן"
    },
    {
      "verse": "י",
      "text": "יִפְּל֣וּ בְמַכְמֹרָ֣יו רְשָׁעִ֑ים יַ֥חַד אָֽ֝נֹכִ֗י עַֽד־אֶעֱבֽוֹר"
    }
  ],
  "perk": "קמא"
}