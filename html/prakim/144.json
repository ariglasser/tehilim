{
  "header": "<h1>תהילים פרק קמד</h1>",
  "verses": [
    "<b>א</b>",
    " לְדָוִ֨ד&nbsp;׀ בָּ֘ר֤וּךְ יְהוָ֨ה&nbsp;׀ צוּרִ֗י &nbsp;&nbsp; הַֽמְלַמֵּ֣ד יָדַ֣י לַקְרָ֑ב",
    "<br>",
    "אֶ֝צְבְּעוֹתַ֗י &nbsp;&nbsp; לַמִּלְחָמָֽה׃",
    "<br>",
    "<a name=\"2\"> </a>",
    "<b>ב</b>",
    " חַסְדִּ֥י וּמְצֽוּדָתִי֮ &nbsp;&nbsp; מִשְׂגַּבִּ֪י וּֽמְפַלְטִ֫י לִ֥י",
    "<br>",
    "מָֽ֭גִנִּי וּב֣וֹ חָסִ֑יתִי &nbsp;&nbsp; הָֽרוֹדֵ֖ד עַמִּ֣י תַחְתָּֽי׃",
    "<br>",
    "<a name=\"3\"> </a>",
    "<b>ג</b>",
    " יְֽהוָ֗ה מָֽה־אָ֭דָם וַתֵּֽדָעֵ֑הוּ &nbsp;&nbsp; בֶּן־אֱ֝נ֗וֹשׁ וַֽתְּחַשְּׁבֵֽהוּ׃",
    "<br>",
    "<a name=\"4\"> </a>",
    "<b>ד</b>",
    " אָ֭דָם לַהֶ֣בֶל דָּמָ֑ה &nbsp;&nbsp; יָ֝מָ֗יו כְּצֵ֣ל עוֹבֵֽר׃",
    "<br>",
    "<a name=\"5\"> </a>",
    "<b>ה</b>",
    " יְ֭הוָה הַט־שָׁמֶ֣יךָ וְתֵרֵ֑ד &nbsp;&nbsp; גַּ֖ע בֶּֽהָרִ֣ים וְֽיֶעֱשָֽׁנוּ׃",
    "<br>",
    "<a name=\"6\"> </a>",
    "<b>ו</b>",
    " בְּר֣וֹק בָּ֭רָק וּתְפִיצֵ֑ם &nbsp;&nbsp; שְׁלַ֥ח חִ֝צֶּ֗יךָ וּתְהֻמֵּֽם׃",
    "<br>",
    "<a name=\"7\"> </a>",
    "<b>ז</b>",
    " שְׁלַ֥ח יָדֶ֗יךָ מִמָּ֫ר֥וֹם &nbsp;&nbsp; פְּצֵ֣נִי וְ֭הַצִּילֵנִי מִמַּ֣יִם רַבִּ֑ים מִ֝יַּ֗ד בְּנֵ֣י נֵכָֽר׃",
    "<br>",
    "<a name=\"8\"> </a>",
    "<b>ח</b>",
    " אֲשֶׁ֣ר פִּ֭יהֶם דִּבֶּר־שָׁ֑וְא &nbsp;&nbsp; וִֽ֝ימִינָ֗ם יְמִ֣ין שָֽׁקֶר׃",
    "<br>",
    "<a name=\"9\"> </a>",
    "<b>ט</b>",
    " אֱֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ &nbsp;&nbsp; בְּנֵ֥בֶל עָ֝שׂ֗וֹר אֲזַמְּרָה־לָּֽךְ׃",
    "<br>",
    "<a name=\"10\"> </a>",
    "<b>י</b>",
    " הַנּוֹתֵ֥ן תְּשׁוּעָ֗ה לַמְּלָ֫כִ֥ים &nbsp;&nbsp; הַ֭פּוֹצֶה אֶת־דָּוִ֥ד עַבְדּ֗וֹ מֵחֶ֥רֶב רָעָֽה׃",
    "<br>",
    "<a name=\"11\"> </a>",
    "<b>יא</b>",
    " פְּצֵ֥נִי וְהַצִּילֵנִי֮ &nbsp;&nbsp; מִיַּ֪ד בְּֽנֵי־נֵ֫כָ֥ר",
    "<br>",
    "אֲשֶׁ֣ר פִּ֭יהֶם דִּבֶּר־שָׁ֑וְא &nbsp;&nbsp; וִֽ֝ימִינָ֗ם יְמִ֣ין שָֽׁקֶר׃",
    "<br>",
    "<a name=\"12\"> </a>",
    "<b>יב</b>",
    " אֲשֶׁ֤ר בָּנֵ֨ינוּ&nbsp;׀ כִּנְטִעִים֮ &nbsp;&nbsp; מְגֻדָּלִ֪ים בִּֽנְעוּרֵ֫יהֶ֥ם",
    "<br>",
    "בְּנוֹתֵ֥ינוּ כְזָֽוִיֹּ֑ת &nbsp;&nbsp; מְ֝חֻטָּב֗וֹת תַּבְנִ֥ית הֵיכָֽל׃",
    "<br>",
    "<a name=\"13\"> </a>",
    "<b>יג</b>",
    " מְזָוֵ֣ינוּ מְלֵאִים֮ &nbsp;&nbsp; מְפִיקִ֥ים מִזַּ֗ן אֶ֫ל זַ֥ן",
    "<br>",
    "צֹאונֵ֣נוּ מַֽ֭אֲלִיפוֹת מְרֻבָּב֗וֹת &nbsp;&nbsp; בְּחֽוּצוֹתֵֽינוּ׃",
    "<br>",
    "<a name=\"14\"> </a>",
    "<b>יד</b>",
    " אַלּוּפֵ֗ינוּ מְֽסֻבָּ֫לִ֥ים &nbsp;&nbsp; אֵֽין־פֶּ֭רֶץ וְאֵ֣ין יוֹצֵ֑את וְאֵ֥ין צְ֝וָחָ֗ה בִּרְחֹֽבֹתֵֽינוּ׃",
    "<br>",
    "<a name=\"15\"> </a>",
    "<b>טו</b>",
    " אַשְׁרֵ֣י הָ֭עָם שֶׁכָּ֣כָה לּ֑וֹ &nbsp;&nbsp; אַֽשְׁרֵ֥י הָ֝עָ֗ם שֱׁיְהוָ֥ה אֱלֹהָֽיו׃"
  ],
  "lines": [
    {
      "verse": "א",
      "text": "לְדָוִ֨ד ׀ בָּ֘ר֤וּךְ יְהוָ֨ה ׀ צוּרִ֗י הַֽמְלַמֵּ֣ד יָדַ֣י לַקְרָ֑ב אֶ֝צְבְּעוֹתַ֗י לַמִּלְחָמָֽה"
    },
    {
      "verse": "ב",
      "text": "חַסְדִּ֥י וּמְצֽוּדָתִי֮ מִשְׂגַּבִּ֪י וּֽמְפַלְטִ֫י לִ֥י מָֽ֭גִנִּי וּב֣וֹ חָסִ֑יתִי הָֽרוֹדֵ֖ד עַמִּ֣י תַחְתָּֽי"
    },
    {
      "verse": "ג",
      "text": "יְֽהוָ֗ה מָֽה־אָ֭דָם וַתֵּֽדָעֵ֑הוּ בֶּן־אֱ֝נ֗וֹשׁ וַֽתְּחַשְּׁבֵֽהוּ"
    },
    {
      "verse": "ד",
      "text": "אָ֭דָם לַהֶ֣בֶל דָּמָ֑ה יָ֝מָ֗יו כְּצֵ֣ל עוֹבֵֽר"
    },
    {
      "verse": "ה",
      "text": "יְ֭הוָה הַט־שָׁמֶ֣יךָ וְתֵרֵ֑ד גַּ֖ע בֶּֽהָרִ֣ים וְֽיֶעֱשָֽׁנוּ"
    },
    {
      "verse": "ו",
      "text": "בְּר֣וֹק בָּ֭רָק וּתְפִיצֵ֑ם שְׁלַ֥ח חִ֝צֶּ֗יךָ וּתְהֻמֵּֽם"
    },
    {
      "verse": "ז",
      "text": "שְׁלַ֥ח יָדֶ֗יךָ מִמָּ֫ר֥וֹם פְּצֵ֣נִי וְ֭הַצִּילֵנִי מִמַּ֣יִם רַבִּ֑ים מִ֝יַּ֗ד בְּנֵ֣י נֵכָֽר"
    },
    {
      "verse": "ח",
      "text": "אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם יְמִ֣ין שָֽׁקֶר"
    },
    {
      "verse": "ט",
      "text": "אֱֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ בְּנֵ֥בֶל עָ֝שׂ֗וֹר אֲזַמְּרָה־לָּֽךְ"
    },
    {
      "verse": "י",
      "text": "הַנּוֹתֵ֥ן תְּשׁוּעָ֗ה לַמְּלָ֫כִ֥ים הַ֭פּוֹצֶה אֶת־דָּוִ֥ד עַבְדּ֗וֹ מֵחֶ֥רֶב רָעָֽה"
    },
    {
      "verse": "יא",
      "text": "פְּצֵ֥נִי וְהַצִּילֵנִי֮ מִיַּ֪ד בְּֽנֵי־נֵ֫כָ֥ר אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם יְמִ֣ין שָֽׁקֶר"
    },
    {
      "verse": "יב",
      "text": "אֲשֶׁ֤ר בָּנֵ֨ינוּ ׀ כִּנְטִעִים֮ מְגֻדָּלִ֪ים בִּֽנְעוּרֵ֫יהֶ֥ם בְּנוֹתֵ֥ינוּ כְזָֽוִיֹּ֑ת מְ֝חֻטָּב֗וֹת תַּבְנִ֥ית הֵיכָֽל"
    },
    {
      "verse": "יג",
      "text": "מְזָוֵ֣ינוּ מְלֵאִים֮ מְפִיקִ֥ים מִזַּ֗ן אֶ֫ל זַ֥ן צֹאונֵ֣נוּ מַֽ֭אֲלִיפוֹת מְרֻבָּב֗וֹת בְּחֽוּצוֹתֵֽינוּ"
    },
    {
      "verse": "יד",
      "text": "אַלּוּפֵ֗ינוּ מְֽסֻבָּ֫לִ֥ים אֵֽין־פֶּ֭רֶץ וְאֵ֣ין יוֹצֵ֑את וְאֵ֥ין צְ֝וָחָ֗ה בִּרְחֹֽבֹתֵֽינוּ"
    },
    {
      "verse": "טו",
      "text": "אַשְׁרֵ֣י הָ֭עָם שֶׁכָּ֣כָה לּ֑וֹ אַֽשְׁרֵ֥י הָ֝עָ֗ם שֱׁיְהוָ֥ה אֱלֹהָֽיו"
    }
  ],
  "perk": "קמד"
}