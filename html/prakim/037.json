{
  "header": "<h1>תהילים פרק לז</h1>",
  "verses": [
    "<b>א</b>",
    " לְדָוִ֨ד&nbsp;׀ אַל־תִּתְחַ֥ר בַּמְּרֵעִ֑ים &nbsp;&nbsp; אַל־תְּ֝קַנֵּ֗א בְּעֹשֵׂ֥י עַוְלָֽה׃",
    "<br>",
    "<a name=\"2\"> </a>",
    "<b>ב</b>",
    " כִּ֣י כֶֽ֭חָצִיר מְהֵרָ֣ה יִמָּ֑לוּ &nbsp;&nbsp; וּכְיֶ֥רֶק דֶּ֝֗שֶׁא יִבּוֹלֽוּן׃",
    "<br>",
    "<a name=\"3\"> </a>",
    "<b>ג</b>",
    " בְּטַ֣ח בַּֽ֭יהוָה וַֽעֲשֵׂה־ט֑וֹב &nbsp;&nbsp; שְׁכָן־אֶ֝֗רֶץ וּרְעֵ֥ה אֱמוּנָֽה׃",
    "<br>",
    "<a name=\"4\"> </a>",
    "<b>ד</b>",
    " וְהִתְעַנַּ֥ג עַל־יְהוָ֑ה &nbsp;&nbsp; וְיִֽתֶּן־לְ֝ךָ֗ מִשְׁאֲלֹ֥ת לִבֶּֽךָ׃",
    "<br>",
    "<a name=\"5\"> </a>",
    "<b>ה</b>",
    " גּ֣וֹל עַל־יְהוָ֣ה דַּרְכֶּ֑ךָ &nbsp;&nbsp; וּבְטַ֥ח עָ֝לָ֗יו וְה֣וּא יַֽעֲשֶֽׂה׃",
    "<br>",
    "<a name=\"6\"> </a>",
    "<b>ו</b>",
    " וְהוֹצִ֣יא כָא֣וֹר צִדְקֶ֑ךָ &nbsp;&nbsp; וּ֝מִשְׁפָּטֶ֗ךָ כַּֽצָּהֳרָֽיִם׃",
    "<br>",
    "<a name=\"7\"> </a>",
    "<b>ז</b>",
    " דּ֤וֹם&nbsp;׀ לַֽיהוָה֮ &nbsp;&nbsp; וְהִתְח֪וֹלֵֽ֫ל ל֥וֹ",
    "<br>",
    "אַל־תִּ֭תְחַר בְּמַצְלִ֣יחַ דַּרְכּ֑וֹ &nbsp;&nbsp; בְּ֝אִ֗ישׁ עֹשֶׂ֥ה מְזִמּֽוֹת׃",
    "<br>",
    "<a name=\"8\"> </a>",
    "<b>ח</b>",
    " הֶ֣רֶף מֵ֭אַף וַֽעֲזֹ֣ב חֵמָ֑ה &nbsp;&nbsp; אַל־תִּ֝תְחַ֗ר אַךְ־לְהָרֵֽעַ׃",
    "<br>",
    "<a name=\"9\"> </a>",
    "<b>ט</b>",
    " כִּֽי־מְ֭רֵעִים יִכָּֽרֵת֑וּן &nbsp;&nbsp; וְקֹוֵ֥י יְ֝הוָ֗ה הֵ֣מָּה יִֽירְשׁוּ־אָֽרֶץ׃",
    "<br>",
    "<a name=\"10\"> </a>",
    "<b>י</b>",
    " וְע֣וֹד מְ֭עַט וְאֵ֣ין רָשָׁ֑ע &nbsp;&nbsp; וְהִתְבּוֹנַ֖נְתָּ עַל־מְקוֹמ֣וֹ וְאֵינֶֽנּוּ׃",
    "<br>",
    "<a name=\"11\"> </a>",
    "<b>יא</b>",
    " וַֽעֲנָוִ֥ים יִֽירְשׁוּ־אָ֑רֶץ &nbsp;&nbsp; וְ֝הִֽתְעַנְּג֗וּ עַל־רֹ֥ב שָׁלֽוֹם׃",
    "<br>",
    "<a name=\"12\"> </a>",
    "<b>יב</b>",
    " זֹמֵ֣ם רָ֭שָׁע לַצַּדִּ֑יק &nbsp;&nbsp; וְחֹרֵ֖ק עָלָ֣יו שִׁנָּֽיו׃",
    "<br>",
    "<a name=\"13\"> </a>",
    "<b>יג</b>",
    " אֲדֹנָ֥י יִשְׂחַק־ל֑וֹ &nbsp;&nbsp; כִּֽי־רָ֝אָ֗ה כִּֽי־יָבֹ֥א יוֹמֽוֹ׃",
    "<br>",
    "<a name=\"14\"> </a>",
    "<b>יד</b>",
    " חֶ֤רֶב&nbsp;׀ פָּ֥תְח֣וּ רְשָׁעִים֮ &nbsp;&nbsp; וְדָֽרְכ֪וּ קַ֫שְׁתָּ֥ם",
    "<br>",
    "לְ֭הַפִּיל עָנִ֣י וְאֶבְי֑וֹן &nbsp;&nbsp; לִ֝טְב֗וֹחַ יִשְׁרֵי־דָֽרֶךְ׃",
    "<br>",
    "<a name=\"15\"> </a>",
    "<b>טו</b>",
    " חַ֭רְבָּם תָּב֣וֹא בְלִבָּ֑ם &nbsp;&nbsp; וְ֝קַשְּׁתוֹתָ֗ם תִּשָּׁבַֽרְנָה׃",
    "<br>",
    "<a name=\"16\"> </a>",
    "<b>טז</b>",
    " טוֹב־מְ֭עַט לַצַּדִּ֑יק &nbsp;&nbsp; מֵֽ֝הֲמ֗וֹן רְשָׁעִ֥ים רַבִּֽים׃",
    "<br>",
    "<a name=\"17\"> </a>",
    "<b>יז</b>",
    " כִּ֤י זְרוֹע֣וֹת רְ֭שָׁעִים תִּשָּׁבַ֑רְנָה &nbsp;&nbsp; וְסוֹמֵ֖ךְ צַדִּיקִ֣ים יְהוָֽה׃",
    "<br>",
    "<a name=\"18\"> </a>",
    "<b>יח</b>",
    " יוֹדֵ֣עַ יְ֭הוָה יְמֵ֣י תְמִימִ֑ם &nbsp;&nbsp; וְ֝נַֽחֲלָתָ֗ם לְעוֹלָ֥ם תִּֽהְיֶֽה׃",
    "<br>",
    "<a name=\"19\"> </a>",
    "<b>יט</b>",
    " לֹֽא־יֵ֭בֹשׁוּ בְּעֵ֣ת רָעָ֑ה &nbsp;&nbsp; וּבִימֵ֖י רְעָב֣וֹן יִשְׂבָּֽעוּ׃",
    "<br>",
    "<a name=\"20\"> </a>",
    "<b>כ</b>",
    " כִּ֤י רְשָׁעִ֨ים&nbsp;׀ יֹאבֵ֗דוּ וְאֹֽיְבֵ֣י יְ֭הוָה כִּיקַ֣ר כָּרִ֑ים &nbsp;&nbsp; כָּל֖וּ בֶֽעָשָׁ֣ן כָּֽלוּ׃",
    "<br>",
    "<a name=\"21\"> </a>",
    "<b>כא</b>",
    " לֹוֶ֣ה רָ֭שָׁע וְלֹ֣א יְשַׁלֵּ֑ם &nbsp;&nbsp; וְ֝צַדִּ֗יק חוֹנֵ֥ן וְנוֹתֵֽן׃",
    "<br>",
    "<a name=\"22\"> </a>",
    "<b>כב</b>",
    " כִּ֣י מְ֭בֹֽרָכָיו יִ֣ירְשׁוּ אָ֑רֶץ &nbsp;&nbsp; וּ֝מְקֻלָּלָ֗יו יִכָּרֵֽתוּ׃",
    "<br>",
    "<a name=\"23\"> </a>",
    "<b>כג</b>",
    " מֵֽ֭יְהוָה מִֽצְעֲדֵי־גֶ֥בֶר כּוֹנָ֗נוּ &nbsp;&nbsp; וְדַרְכּ֥וֹ יֶחְפָּֽץ׃",
    "<br>",
    "<a name=\"24\"> </a>",
    "<b>כד</b>",
    " כִּֽי־יִפֹּ֥ל לֹֽא־יוּטָ֑ל &nbsp;&nbsp; כִּֽי־יְ֝הוָ֗ה סוֹמֵ֥ךְ יָדֽוֹ׃",
    "<br>",
    "<a name=\"25\"> </a>",
    "<b>כה</b>",
    " נַ֤עַר&nbsp;׀ הָיִ֗יתִי &nbsp;&nbsp; גַּם־זָ֫קַ֥נְתִּי",
    "<br>",
    "וְֽלֹא־רָ֭אִיתִי צַדִּ֣יק נֶֽעֱזָ֑ב &nbsp;&nbsp; וְ֝זַרְע֗וֹ מְבַקֶּשׁ־לָֽחֶם׃",
    "<br>",
    "<a name=\"26\"> </a>",
    "<b>כו</b>",
    " כָּל־הַ֭יּוֹם חוֹנֵ֣ן וּמַלְוֶ֑ה &nbsp;&nbsp; וְ֝זַרְע֗וֹ לִבְרָכָֽה׃",
    "<br>",
    "<a name=\"27\"> </a>",
    "<b>כז</b>",
    " ס֣וּר מֵ֭רָע וַֽעֲשֵׂה־ט֗וֹב &nbsp;&nbsp; וּשְׁכֹ֥ן לְעוֹלָֽם׃",
    "<br>",
    "<a name=\"28\"> </a>",
    "<b>כח</b>",
    " כִּ֤י יְהוָ֨ה&nbsp;׀ אֹ֘הֵ֤ב מִשְׁפָּ֗ט &nbsp;&nbsp; וְלֹֽא־יַעֲזֹ֣ב אֶת־חֲ֭סִידָיו לְעוֹלָ֣ם נִשְׁמָ֑רוּ",
    "<br>",
    "וְזֶ֖רַע רְשָׁעִ֣ים &nbsp;&nbsp; נִכְרָֽת׃",
    "<br>",
    "<a name=\"29\"> </a>",
    "<b>כט</b>",
    " צַדִּיקִ֥ים יִֽירְשׁוּ־אָ֑רֶץ &nbsp;&nbsp; וְיִשְׁכְּנ֖וּ לָעַ֣ד עָלֶֽיהָ׃",
    "<br>",
    "<a name=\"30\"> </a>",
    "<b>ל</b>",
    " פִּֽי־צַ֭דִּיק יֶהְגֶּ֣ה חָכְמָ֑ה &nbsp;&nbsp; וּ֝לְשׁוֹנ֗וֹ תְּדַבֵּ֥ר מִשְׁפָּֽט׃",
    "<br>",
    "<a name=\"31\"> </a>",
    "<b>לא</b>",
    " תּוֹרַ֣ת אֱלֹהָ֣יו בְּלִבּ֑וֹ &nbsp;&nbsp; לֹ֖א תִמְעַ֣ד אֲשֻׁרָֽיו׃",
    "<br>",
    "<a name=\"32\"> </a>",
    "<b>לב</b>",
    " צוֹפֶ֣ה רָ֭שָׁע לַצַּדִּ֑יק &nbsp;&nbsp; וּ֝מְבַקֵּ֗שׁ לַֽהֲמִיתֽוֹ׃",
    "<br>",
    "<a name=\"33\"> </a>",
    "<b>לג</b>",
    " יְ֭הוָה לֹֽא־יַעַזְבֶ֣נּוּ בְיָד֑וֹ &nbsp;&nbsp; וְלֹ֥א יַ֝רְשִׁיעֶ֗נּוּ בְּהִשָּֽׁפְטֽוֹ׃",
    "<br>",
    "<a name=\"34\"> </a>",
    "<b>לד</b>",
    " קַוֵּ֤ה אֶל־יְהוָ֨ה&nbsp;׀ וּשְׁמֹ֬ר דַּרְכּ֗וֹ &nbsp;&nbsp; וִֽ֭ירוֹמִמְךָ לָרֶ֣שֶׁת אָ֑רֶץ",
    "<br>",
    "בְּהִכָּרֵ֖ת רְשָׁעִ֣ים &nbsp;&nbsp; תִּרְאֶֽה׃",
    "<br>",
    "<a name=\"35\"> </a>",
    "<b>לה</b>",
    " רָ֭אִיתִי רָשָׁ֣ע עָרִ֑יץ &nbsp;&nbsp; וּ֝מִתְעָרֶ֗ה כְּאֶזְרָ֥ח רַֽעֲנָֽן׃",
    "<br>",
    "<a name=\"36\"> </a>",
    "<b>לו</b>",
    " וַֽ֭יַּעֲבֹר וְהִנֵּ֣ה אֵינֶ֑נּוּ &nbsp;&nbsp; וָֽ֝אֲבַקְשֵׁ֗הוּ וְלֹ֣א נִמְצָֽא׃",
    "<br>",
    "<a name=\"37\"> </a>",
    "<b>לז</b>",
    " שְׁמָר־תָּ֭ם וּרְאֵ֣ה יָשָׁ֑ר &nbsp;&nbsp; כִּֽי־אַחֲרִ֖ית לְאִ֣ישׁ שָׁלֽוֹם׃",
    "<br>",
    "<a name=\"38\"> </a>",
    "<b>לח</b>",
    " וּֽ֭פֹשְׁעִים נִשְׁמְד֣וּ יַחְדָּ֑ו &nbsp;&nbsp; אַֽחֲרִ֖ית רְשָׁעִ֣ים נִכְרָֽתָה׃",
    "<br>",
    "<a name=\"39\"> </a>",
    "<b>לט</b>",
    " וּתְשׁוּעַ֣ת צַ֭דִּיקִים מֵֽיְהוָ֑ה &nbsp;&nbsp; מָֽ֝עוּזָּ֗ם בְּעֵ֣ת צָרָֽה׃",
    "<br>",
    "<a name=\"40\"> </a>",
    "<b>מ</b>",
    " וַ֥יַּעְזְרֵ֥ם יְהוָ֗ה וַֽיְפַ֫לְּטֵ֥ם &nbsp;&nbsp; יְפַלְּטֵ֣ם מֵֽ֭רְשָׁעִים וְיֽוֹשִׁיעֵ֑ם כִּי־חָ֥סוּ בֽוֹ׃"
  ],
  "lines": [
    {
      "verse": "א",
      "text": "לְדָוִ֨ד ׀ אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א בְּעֹשֵׂ֥י עַוְלָֽה"
    },
    {
      "verse": "ב",
      "text": "כִּ֣י כֶֽ֭חָצִיר מְהֵרָ֣ה יִמָּ֑לוּ וּכְיֶ֥רֶק דֶּ֝֗שֶׁא יִבּוֹלֽוּן"
    },
    {
      "verse": "ג",
      "text": "בְּטַ֣ח בַּֽ֭יהוָה וַֽעֲשֵׂה־ט֑וֹב שְׁכָן־אֶ֝֗רֶץ וּרְעֵ֥ה אֱמוּנָֽה"
    },
    {
      "verse": "ד",
      "text": "וְהִתְעַנַּ֥ג עַל־יְהוָ֑ה וְיִֽתֶּן־לְ֝ךָ֗ מִשְׁאֲלֹ֥ת לִבֶּֽךָ"
    },
    {
      "verse": "ה",
      "text": "גּ֣וֹל עַל־יְהוָ֣ה דַּרְכֶּ֑ךָ וּבְטַ֥ח עָ֝לָ֗יו וְה֣וּא יַֽעֲשֶֽׂה"
    },
    {
      "verse": "ו",
      "text": "וְהוֹצִ֣יא כָא֣וֹר צִדְקֶ֑ךָ וּ֝מִשְׁפָּטֶ֗ךָ כַּֽצָּהֳרָֽיִם"
    },
    {
      "verse": "ז",
      "text": "דּ֤וֹם ׀ לַֽיהוָה֮ וְהִתְח֪וֹלֵֽ֫ל ל֥וֹ אַל־תִּ֭תְחַר בְּמַצְלִ֣יחַ דַּרְכּ֑וֹ בְּ֝אִ֗ישׁ עֹשֶׂ֥ה מְזִמּֽוֹת"
    },
    {
      "verse": "ח",
      "text": "הֶ֣רֶף מֵ֭אַף וַֽעֲזֹ֣ב חֵמָ֑ה אַל־תִּ֝תְחַ֗ר אַךְ־לְהָרֵֽעַ"
    },
    {
      "verse": "ט",
      "text": "כִּֽי־מְ֭רֵעִים יִכָּֽרֵת֑וּן וְקֹוֵ֥י יְ֝הוָ֗ה הֵ֣מָּה יִֽירְשׁוּ־אָֽרֶץ"
    },
    {
      "verse": "י",
      "text": "וְע֣וֹד מְ֭עַט וְאֵ֣ין רָשָׁ֑ע וְהִתְבּוֹנַ֖נְתָּ עַל־מְקוֹמ֣וֹ וְאֵינֶֽנּוּ"
    },
    {
      "verse": "יא",
      "text": "וַֽעֲנָוִ֥ים יִֽירְשׁוּ־אָ֑רֶץ וְ֝הִֽתְעַנְּג֗וּ עַל־רֹ֥ב שָׁלֽוֹם"
    },
    {
      "verse": "יב",
      "text": "זֹמֵ֣ם רָ֭שָׁע לַצַּדִּ֑יק וְחֹרֵ֖ק עָלָ֣יו שִׁנָּֽיו"
    },
    {
      "verse": "יג",
      "text": "אֲדֹנָ֥י יִשְׂחַק־ל֑וֹ כִּֽי־רָ֝אָ֗ה כִּֽי־יָבֹ֥א יוֹמֽוֹ"
    },
    {
      "verse": "יד",
      "text": "חֶ֤רֶב ׀ פָּ֥תְח֣וּ רְשָׁעִים֮ וְדָֽרְכ֪וּ קַ֫שְׁתָּ֥ם לְ֭הַפִּיל עָנִ֣י וְאֶבְי֑וֹן לִ֝טְב֗וֹחַ יִשְׁרֵי־דָֽרֶךְ"
    },
    {
      "verse": "טו",
      "text": "חַ֭רְבָּם תָּב֣וֹא בְלִבָּ֑ם וְ֝קַשְּׁתוֹתָ֗ם תִּשָּׁבַֽרְנָה"
    },
    {
      "verse": "טז",
      "text": "טוֹב־מְ֭עַט לַצַּדִּ֑יק מֵֽ֝הֲמ֗וֹן רְשָׁעִ֥ים רַבִּֽים"
    },
    {
      "verse": "יז",
      "text": "כִּ֤י זְרוֹע֣וֹת רְ֭שָׁעִים תִּשָּׁבַ֑רְנָה וְסוֹמֵ֖ךְ צַדִּיקִ֣ים יְהוָֽה"
    },
    {
      "verse": "יח",
      "text": "יוֹדֵ֣עַ יְ֭הוָה יְמֵ֣י תְמִימִ֑ם וְ֝נַֽחֲלָתָ֗ם לְעוֹלָ֥ם תִּֽהְיֶֽה"
    },
    {
      "verse": "יט",
      "text": "לֹֽא־יֵ֭בֹשׁוּ בְּעֵ֣ת רָעָ֑ה וּבִימֵ֖י רְעָב֣וֹן יִשְׂבָּֽעוּ"
    },
    {
      "verse": "כ",
      "text": "כִּ֤י רְשָׁעִ֨ים ׀ יֹאבֵ֗דוּ וְאֹֽיְבֵ֣י יְ֭הוָה כִּיקַ֣ר כָּרִ֑ים כָּל֖וּ בֶֽעָשָׁ֣ן כָּֽלוּ"
    },
    {
      "verse": "כא",
      "text": "לֹוֶ֣ה רָ֭שָׁע וְלֹ֣א יְשַׁלֵּ֑ם וְ֝צַדִּ֗יק חוֹנֵ֥ן וְנוֹתֵֽן"
    },
    {
      "verse": "כב",
      "text": "כִּ֣י מְ֭בֹֽרָכָיו יִ֣ירְשׁוּ אָ֑רֶץ וּ֝מְקֻלָּלָ֗יו יִכָּרֵֽתוּ"
    },
    {
      "verse": "כג",
      "text": "מֵֽ֭יְהוָה מִֽצְעֲדֵי־גֶ֥בֶר כּוֹנָ֗נוּ וְדַרְכּ֥וֹ יֶחְפָּֽץ"
    },
    {
      "verse": "כד",
      "text": "כִּֽי־יִפֹּ֥ל לֹֽא־יוּטָ֑ל כִּֽי־יְ֝הוָ֗ה סוֹמֵ֥ךְ יָדֽוֹ"
    },
    {
      "verse": "כה",
      "text": "נַ֤עַר ׀ הָיִ֗יתִי גַּם־זָ֫קַ֥נְתִּי וְֽלֹא־רָ֭אִיתִי צַדִּ֣יק נֶֽעֱזָ֑ב וְ֝זַרְע֗וֹ מְבַקֶּשׁ־לָֽחֶם"
    },
    {
      "verse": "כו",
      "text": "כָּל־הַ֭יּוֹם חוֹנֵ֣ן וּמַלְוֶ֑ה וְ֝זַרְע֗וֹ לִבְרָכָֽה"
    },
    {
      "verse": "כז",
      "text": "ס֣וּר מֵ֭רָע וַֽעֲשֵׂה־ט֗וֹב וּשְׁכֹ֥ן לְעוֹלָֽם"
    },
    {
      "verse": "כח",
      "text": "כִּ֤י יְהוָ֨ה ׀ אֹ֘הֵ֤ב מִשְׁפָּ֗ט וְלֹֽא־יַעֲזֹ֣ב אֶת־חֲ֭סִידָיו לְעוֹלָ֣ם נִשְׁמָ֑רוּ וְזֶ֖רַע רְשָׁעִ֣ים נִכְרָֽת"
    },
    {
      "verse": "כט",
      "text": "צַדִּיקִ֥ים יִֽירְשׁוּ־אָ֑רֶץ וְיִשְׁכְּנ֖וּ לָעַ֣ד עָלֶֽיהָ"
    },
    {
      "verse": "ל",
      "text": "פִּֽי־צַ֭דִּיק יֶהְגֶּ֣ה חָכְמָ֑ה וּ֝לְשׁוֹנ֗וֹ תְּדַבֵּ֥ר מִשְׁפָּֽט"
    },
    {
      "verse": "לא",
      "text": "תּוֹרַ֣ת אֱלֹהָ֣יו בְּלִבּ֑וֹ לֹ֖א תִמְעַ֣ד אֲשֻׁרָֽיו"
    },
    {
      "verse": "לב",
      "text": "צוֹפֶ֣ה רָ֭שָׁע לַצַּדִּ֑יק וּ֝מְבַקֵּ֗שׁ לַֽהֲמִיתֽוֹ"
    },
    {
      "verse": "לג",
      "text": "יְ֭הוָה לֹֽא־יַעַזְבֶ֣נּוּ בְיָד֑וֹ וְלֹ֥א יַ֝רְשִׁיעֶ֗נּוּ בְּהִשָּֽׁפְטֽוֹ"
    },
    {
      "verse": "לד",
      "text": "קַוֵּ֤ה אֶל־יְהוָ֨ה ׀ וּשְׁמֹ֬ר דַּרְכּ֗וֹ וִֽ֭ירוֹמִמְךָ לָרֶ֣שֶׁת אָ֑רֶץ בְּהִכָּרֵ֖ת רְשָׁעִ֣ים תִּרְאֶֽה"
    },
    {
      "verse": "לה",
      "text": "רָ֭אִיתִי רָשָׁ֣ע עָרִ֑יץ וּ֝מִתְעָרֶ֗ה כְּאֶזְרָ֥ח רַֽעֲנָֽן"
    },
    {
      "verse": "לו",
      "text": "וַֽ֭יַּעֲבֹר וְהִנֵּ֣ה אֵינֶ֑נּוּ וָֽ֝אֲבַקְשֵׁ֗הוּ וְלֹ֣א נִמְצָֽא"
    },
    {
      "verse": "לז",
      "text": "שְׁמָר־תָּ֭ם וּרְאֵ֣ה יָשָׁ֑ר כִּֽי־אַחֲרִ֖ית לְאִ֣ישׁ שָׁלֽוֹם"
    },
    {
      "verse": "לח",
      "text": "וּֽ֭פֹשְׁעִים נִשְׁמְד֣וּ יַחְדָּ֑ו אַֽחֲרִ֖ית רְשָׁעִ֣ים נִכְרָֽתָה"
    },
    {
      "verse": "לט",
      "text": "וּתְשׁוּעַ֣ת צַ֭דִּיקִים מֵֽיְהוָ֑ה מָֽ֝עוּזָּ֗ם בְּעֵ֣ת צָרָֽה"
    },
    {
      "verse": "מ",
      "text": "וַ֥יַּעְזְרֵ֥ם יְהוָ֗ה וַֽיְפַ֫לְּטֵ֥ם יְפַלְּטֵ֣ם מֵֽ֭רְשָׁעִים וְיֽוֹשִׁיעֵ֑ם כִּי־חָ֥סוּ בֽוֹ"
    }
  ],
  "perk": "לז"
}