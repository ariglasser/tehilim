{
  "header": "<h1>תהילים פרק צז</h1>",
  "verses": [
    "<b>א</b>",
    " יְהוָ֣ה מָ֭לָךְ תָּגֵ֣ל הָאָ֑רֶץ &nbsp;&nbsp; יִ֝שְׂמְח֗וּ אִיִּ֥ים רַבִּֽים׃",
    "<br>",
    "<a name=\"2\"> </a>",
    "<b>ב</b>",
    " עָנָ֣ן וַֽעֲרָפֶ֣ל סְבִיבָ֑יו &nbsp;&nbsp; צֶ֥דֶק וּ֝מִשְׁפָּ֗ט מְכ֣וֹן כִּסְאֽוֹ׃",
    "<br>",
    "<a name=\"3\"> </a>",
    "<b>ג</b>",
    " אֵ֭שׁ לְפָנָ֣יו תֵּלֵ֑ךְ &nbsp;&nbsp; וּתְלַהֵ֖ט סָבִ֣יב צָרָֽיו׃",
    "<br>",
    "<a name=\"4\"> </a>",
    "<b>ד</b>",
    " הֵאִ֣ירוּ בְרָקָ֣יו תֵּבֵ֑ל &nbsp;&nbsp; רָֽאֲתָ֖ה וַתָּחֵ֣ל הָאָֽרֶץ׃",
    "<br>",
    "<a name=\"5\"> </a>",
    "<b>ה</b>",
    " הָרִ֗ים כַּדּוֹנַ֗ג נָ֭מַסּוּ מִלִּפְנֵ֣י יְהוָ֑ה &nbsp;&nbsp; מִ֝לִּפְנֵ֗י אֲד֣וֹן כָּל־הָאָֽרֶץ׃",
    "<br>",
    "<a name=\"6\"> </a>",
    "<b>ו</b>",
    " הִגִּ֣ידוּ הַשָּׁמַ֣יִם צִדְק֑וֹ &nbsp;&nbsp; וְרָא֖וּ כָל־הָֽעַמִּ֣ים כְּבוֹדֽוֹ׃",
    "<br>",
    "<a name=\"7\"> </a>",
    "<b>ז</b>",
    " יֵבֹ֤שׁוּ&nbsp;׀ כָּל־עֹ֬בְדֵי פֶ֗סֶל &nbsp;&nbsp; הַמִּֽתְהַלְלִ֥ים בָּֽאֱלִילִ֑ים",
    "<br>",
    "הִשְׁתַּֽחֲווּ־ל֝֗וֹ &nbsp;&nbsp; כָּל־אֱלֹהִֽים׃",
    "<br>",
    "<a name=\"8\"> </a>",
    "<b>ח</b>",
    " שָֽׁמְעָ֬ה וַתִּשְׂמַ֨ח&nbsp;׀ צִיּ֗וֹן &nbsp;&nbsp; וַ֭תָּגֵלְנָה בְּנ֣וֹת יְהוּדָ֑ה ",
    "<br>",
    "לְמַ֖עַן מִשְׁפָּטֶ֣יךָ &nbsp;&nbsp; יְהוָֽה׃",
    "<br>",
    "<a name=\"9\"> </a>",
    "<b>ט</b>",
    " כִּֽי־אַתָּ֤ה יְהוָ֗ה &nbsp;&nbsp; עֶלְי֥וֹן עַל־כָּל־הָאָ֑רֶץ",
    "<br>",
    "מְאֹ֥ד נַֽ֝עֲלֵ֗יתָ &nbsp;&nbsp; עַל־כָּל־אֱלֹהִֽים׃",
    "<br>",
    "<a name=\"10\"> </a>",
    "<b>י</b>",
    " אֹֽהֲבֵ֥י יְהוָ֗ה &nbsp;&nbsp; שִׂנְא֫וּ רָ֥ע",
    "<br>",
    "שֹׁ֭מֵר נַפְשׁ֣וֹת חֲסִידָ֑יו &nbsp;&nbsp; מִיַּ֥ד רְ֝שָׁעִ֗ים יַצִּילֵֽם׃",
    "<br>",
    "<a name=\"11\"> </a>",
    "<b>יא</b>",
    " א֭וֹר זָרֻ֣עַ לַצַּדִּ֑יק &nbsp;&nbsp; וּֽלְיִשְׁרֵי־לֵ֥ב שִׂמְחָֽה׃",
    "<br>",
    "<a name=\"12\"> </a>",
    "<b>יב</b>",
    " שִׂמְח֣וּ צַ֭דִּיקִים בַּֽיהוָ֑ה &nbsp;&nbsp; וְ֝הוֹד֗וּ לְזֵ֣כֶר קָדְשֽׁוֹ׃"
  ],
  "lines": [
    {
      "verse": "א",
      "text": "יְהוָ֣ה מָ֭לָךְ תָּגֵ֣ל הָאָ֑רֶץ יִ֝שְׂמְח֗וּ אִיִּ֥ים רַבִּֽים"
    },
    {
      "verse": "ב",
      "text": "עָנָ֣ן וַֽעֲרָפֶ֣ל סְבִיבָ֑יו צֶ֥דֶק וּ֝מִשְׁפָּ֗ט מְכ֣וֹן כִּסְאֽוֹ"
    },
    {
      "verse": "ג",
      "text": "אֵ֭שׁ לְפָנָ֣יו תֵּלֵ֑ךְ וּתְלַהֵ֖ט סָבִ֣יב צָרָֽיו"
    },
    {
      "verse": "ד",
      "text": "הֵאִ֣ירוּ בְרָקָ֣יו תֵּבֵ֑ל רָֽאֲתָ֖ה וַתָּחֵ֣ל הָאָֽרֶץ"
    },
    {
      "verse": "ה",
      "text": "הָרִ֗ים כַּדּוֹנַ֗ג נָ֭מַסּוּ מִלִּפְנֵ֣י יְהוָ֑ה מִ֝לִּפְנֵ֗י אֲד֣וֹן כָּל־הָאָֽרֶץ"
    },
    {
      "verse": "ו",
      "text": "הִגִּ֣ידוּ הַשָּׁמַ֣יִם צִדְק֑וֹ וְרָא֖וּ כָל־הָֽעַמִּ֣ים כְּבוֹדֽוֹ"
    },
    {
      "verse": "ז",
      "text": "יֵבֹ֤שׁוּ ׀ כָּל־עֹ֬בְדֵי פֶ֗סֶל הַמִּֽתְהַלְלִ֥ים בָּֽאֱלִילִ֑ים הִשְׁתַּֽחֲווּ־ל֝֗וֹ כָּל־אֱלֹהִֽים"
    },
    {
      "verse": "ח",
      "text": "שָֽׁמְעָ֬ה וַתִּשְׂמַ֨ח ׀ צִיּ֗וֹן וַ֭תָּגֵלְנָה בְּנ֣וֹת יְהוּדָ֑ה לְמַ֖עַן מִשְׁפָּטֶ֣יךָ יְהוָֽה"
    },
    {
      "verse": "ט",
      "text": "כִּֽי־אַתָּ֤ה יְהוָ֗ה עֶלְי֥וֹן עַל־כָּל־הָאָ֑רֶץ מְאֹ֥ד נַֽ֝עֲלֵ֗יתָ עַל־כָּל־אֱלֹהִֽים"
    },
    {
      "verse": "י",
      "text": "אֹֽהֲבֵ֥י יְהוָ֗ה שִׂנְא֫וּ רָ֥ע שֹׁ֭מֵר נַפְשׁ֣וֹת חֲסִידָ֑יו מִיַּ֥ד רְ֝שָׁעִ֗ים יַצִּילֵֽם"
    },
    {
      "verse": "יא",
      "text": "א֭וֹר זָרֻ֣עַ לַצַּדִּ֑יק וּֽלְיִשְׁרֵי־לֵ֥ב שִׂמְחָֽה"
    },
    {
      "verse": "יב",
      "text": "שִׂמְח֣וּ צַ֭דִּיקִים בַּֽיהוָ֑ה וְ֝הוֹד֗וּ לְזֵ֣כֶר קָדְשֽׁוֹ"
    }
  ],
  "perk": "צז"
}