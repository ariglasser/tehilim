{
  "header": "<h1>תהילים פרק קכ</h1>",
  "verses": [
    "<b>א</b>",
    " שִׁ֗יר הַֽמַּ֫עֲל֥וֹת",
    "<br>",
    "אֶל־יְ֭הוָה בַּצָּרָ֣תָה לִּ֑י &nbsp;&nbsp; קָ֝רָ֗אתִי וַֽיַּעֲנֵֽנִי׃",
    "<br>",
    "<a name=\"2\"> </a>",
    "<b>ב</b>",
    " יְֽהוָ֗ה הַצִּ֣ילָה נַ֭פְשִׁי מִשְּׂפַת־שֶׁ֑קֶר &nbsp;&nbsp; מִלָּשׁ֥וֹן רְמִיָּֽה׃",
    "<br>",
    "<a name=\"3\"> </a>",
    "<b>ג</b>",
    " מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ &nbsp;&nbsp; לָשׁ֥וֹן רְמִיָּֽה׃",
    "<br>",
    "<a name=\"4\"> </a>",
    "<b>ד</b>",
    " חִצֵּ֣י גִבּ֣וֹר שְׁנוּנִ֑ים &nbsp;&nbsp; עִ֝֗ם גַּֽחֲלֵ֥י רְתָמִֽים׃",
    "<br>",
    "<a name=\"5\"> </a>",
    "<b>ה</b>",
    " אֽוֹיָה־לִ֭י כִּי־גַ֣רְתִּי מֶ֑שֶׁךְ &nbsp;&nbsp; שָׁ֝כַ֗נְתִּי עִֽם־אָהֳלֵ֥י קֵדָֽר׃",
    "<br>",
    "<a name=\"6\"> </a>",
    "<b>ו</b>",
    " רַ֭בַּת שָֽׁכְנָה־לָּ֣הּ נַפְשִׁ֑י &nbsp;&nbsp; עִ֝֗ם שׂוֹנֵ֥א שָׁלֽוֹם׃",
    "<br>",
    "<a name=\"7\"> </a>",
    "<b>ז</b>",
    " אֲֽנִי־שָׁ֭לוֹם וְכִ֣י אֲדַבֵּ֑ר &nbsp;&nbsp; הֵ֝֗מָּה לַמִּלְחָמָֽה׃"
  ],
  "lines": [
    {
      "verse": "א",
      "text": "שִׁ֗יר הַֽמַּ֫עֲל֥וֹת אֶל־יְ֭הוָה בַּצָּרָ֣תָה לִּ֑י קָ֝רָ֗אתִי וַֽיַּעֲנֵֽנִי"
    },
    {
      "verse": "ב",
      "text": "יְֽהוָ֗ה הַצִּ֣ילָה נַ֭פְשִׁי מִשְּׂפַת־שֶׁ֑קֶר מִלָּשׁ֥וֹן רְמִיָּֽה"
    },
    {
      "verse": "ג",
      "text": "מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ לָשׁ֥וֹן רְמִיָּֽה"
    },
    {
      "verse": "ד",
      "text": "חִצֵּ֣י גִבּ֣וֹר שְׁנוּנִ֑ים עִ֝֗ם גַּֽחֲלֵ֥י רְתָמִֽים"
    },
    {
      "verse": "ה",
      "text": "אֽוֹיָה־לִ֭י כִּי־גַ֣רְתִּי מֶ֑שֶׁךְ שָׁ֝כַ֗נְתִּי עִֽם־אָהֳלֵ֥י קֵדָֽר"
    },
    {
      "verse": "ו",
      "text": "רַ֭בַּת שָֽׁכְנָה־לָּ֣הּ נַפְשִׁ֑י עִ֝֗ם שׂוֹנֵ֥א שָׁלֽוֹם"
    },
    {
      "verse": "ז",
      "text": "אֲֽנִי־שָׁ֭לוֹם וְכִ֣י אֲדַבֵּ֑ר הֵ֝֗מָּה לַמִּלְחָמָֽה"
    }
  ],
  "perk": "קכ"
}