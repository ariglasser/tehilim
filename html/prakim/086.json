{
  "header": "<h1>תהילים פרק פו</h1>",
  "verses": [
    "<b>א</b>",
    " תְּפִלָּ֗ה לְדָ֫וִ֥ד",
    "<br>",
    "הַטֵּֽה־יְהוָ֣ה אָזְנְךָ֣ עֲנֵ֑נִי &nbsp;&nbsp; כִּֽי־עָנִ֖י וְאֶבְי֣וֹן אָֽנִי׃",
    "<br>",
    "<a name=\"2\"> </a>",
    "<b>ב</b>",
    " שָׁ֥מְרָ֣ה נַפְשִׁי֮ &nbsp;&nbsp; כִּֽי־חָסִ֪יד אָ֥נִי",
    "<br>",
    "הוֹשַׁ֣ע עַ֭בְדְּךָ אַתָּ֣ה אֱלֹהַ֑י &nbsp;&nbsp; הַבּוֹטֵ֥חַ אֵלֶֽיךָ׃",
    "<br>",
    "<a name=\"3\"> </a>",
    "<b>ג</b>",
    " חָנֵּ֥נִי אֲדֹנָ֑י &nbsp;&nbsp; כִּ֥י אֵלֶ֥יךָ אֶ֝קְרָ֗א כָּל־הַיּֽוֹם׃",
    "<br>",
    "<a name=\"4\"> </a>",
    "<b>ד</b>",
    " שַׂ֭מֵּחַ נֶ֣פֶשׁ עַבְדֶּ֑ךָ &nbsp;&nbsp; כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא׃",
    "<br>",
    "<a name=\"5\"> </a>",
    "<b>ה</b>",
    " כִּֽי־אַתָּ֣ה אֲ֭דֹנָי ט֣וֹב וְסַלָּ֑ח &nbsp;&nbsp; וְרַב־חֶ֝֗סֶד לְכָל־קֹֽרְאֶֽיךָ׃",
    "<br>",
    "<a name=\"6\"> </a>",
    "<b>ו</b>",
    " הַֽאֲזִ֣ינָה יְ֭הוָה תְּפִלָּתִ֑י &nbsp;&nbsp; וְ֝הַקְשִׁ֗יבָה בְּק֣וֹל תַּחֲנֽוּנוֹתָֽי׃",
    "<br>",
    "<a name=\"7\"> </a>",
    "<b>ז</b>",
    " בְּי֣וֹם צָֽ֭רָתִ֥י אֶקְרָאֶ֗ךָּ &nbsp;&nbsp; כִּ֣י תַֽעֲנֵֽנִי׃",
    "<br>",
    "<a name=\"8\"> </a>",
    "<b>ח</b>",
    " אֵין־כָּמ֖וֹךָ בָֽאֱלֹהִ֥ים&nbsp;׀ אֲדֹנָ֗י &nbsp;&nbsp; וְאֵ֣ין כְּֽמַעֲשֶֽׂיךָ׃",
    "<br>",
    "<a name=\"9\"> </a>",
    "<b>ט</b>",
    " כָּל־גּוֹיִ֤ם&nbsp;׀ אֲשֶׁ֥ר עָשִׂ֗יתָ יָב֤וֹאוּ&nbsp;׀ וְיִשְׁתַּֽחֲו֣וּ לְפָנֶ֣יךָ אֲדֹנָ֑י &nbsp;&nbsp; וִֽיכַבְּד֣וּ לִשְׁמֶֽךָ׃",
    "<br>",
    "<a name=\"10\"> </a>",
    "<b>י</b>",
    " כִּֽי־גָד֣וֹל אַ֭תָּה וְעֹשֵׂ֣ה נִפְלָא֑וֹת &nbsp;&nbsp; אַתָּ֖ה אֱלֹהִ֣ים לְבַדֶּֽךָ׃",
    "<br>",
    "<a name=\"11\"> </a>",
    "<b>יא</b>",
    " ה֘וֹרֵ֤נִי יְהוָ֨ה&nbsp;׀ דַּרְכֶּ֗ךָ &nbsp;&nbsp; אֲהַלֵּ֥ךְ בַּֽאֲמִתֶּ֑ךָ",
    "<br>",
    "יַחֵ֥ד לְ֝בָבִ֗י &nbsp;&nbsp; לְיִרְאָ֥ה שְׁמֶֽךָ׃",
    "<br>",
    "<a name=\"12\"> </a>",
    "<b>יב</b>",
    " אֽוֹדְךָ֤&nbsp;׀ אֲדֹנָ֣י אֱ֭לֹהַי בְּכָל־לְבָבִ֑י &nbsp;&nbsp; וַֽאֲכַבְּדָ֖ה שִׁמְךָ֣ לְעוֹלָֽם׃",
    "<br>",
    "<a name=\"13\"> </a>",
    "<b>יג</b>",
    " כִּֽי־חַ֭סְדְּךָ גָּד֣וֹל עָלָ֑י &nbsp;&nbsp; וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה׃",
    "<br>",
    "<a name=\"14\"> </a>",
    "<b>יד</b>",
    " אֱלֹהִ֤ים&nbsp;׀ זֵ֘דִ֤ים קָֽמוּ־עָלַ֗י &nbsp;&nbsp; וַֽעֲדַ֣ת עָֽ֭רִיצִים בִּקְשׁ֣וּ נַפְשִׁ֑י",
    "<br>",
    "וְלֹ֖א שָׂמ֣וּךָ &nbsp;&nbsp; לְנֶגְדָּֽם׃",
    "<br>",
    "<a name=\"15\"> </a>",
    "<b>טו</b>",
    " וְאַתָּ֣ה אֲ֭דֹנָי אֵל־רַח֣וּם וְחַנּ֑וּן &nbsp;&nbsp; אֶ֥רֶךְ אַ֝פַּ֗יִם וְרַב־חֶ֥סֶד וֶֽאֱמֶֽת׃",
    "<br>",
    "<a name=\"16\"> </a>",
    "<b>טז</b>",
    " פְּנֵ֥ה אֵלַ֗י וְחָ֫נֵּ֥נִי &nbsp;&nbsp; תְּנָֽה־עֻזְּךָ֥ לְעַבְדֶּ֑ךָ וְ֝הוֹשִׁ֗יעָה לְבֶן־אֲמָתֶֽךָ׃",
    "<br>",
    "<a name=\"17\"> </a>",
    "<b>יז</b>",
    " עֲשֵֽׂה־עִמִּ֥י א֗וֹת &nbsp;&nbsp; לְט֫וֹבָ֥ה",
    "<br>",
    "וְיִרְא֣וּ שֹֽׂנְאַ֣י וְיֵבֹ֑שׁוּ &nbsp;&nbsp; כִּֽי־אַתָּ֥ה יְ֝הוָ֗ה עֲזַרְתַּ֥נִי וְנִֽחַמְתָּֽנִי׃"
  ],
  "lines": [
    {
      "verse": "א",
      "text": "תְּפִלָּ֗ה לְדָ֫וִ֥ד הַטֵּֽה־יְהוָ֣ה אָזְנְךָ֣ עֲנֵ֑נִי כִּֽי־עָנִ֖י וְאֶבְי֣וֹן אָֽנִי"
    },
    {
      "verse": "ב",
      "text": "שָׁ֥מְרָ֣ה נַפְשִׁי֮ כִּֽי־חָסִ֪יד אָ֥נִי הוֹשַׁ֣ע עַ֭בְדְּךָ אַתָּ֣ה אֱלֹהַ֑י הַבּוֹטֵ֥חַ אֵלֶֽיךָ"
    },
    {
      "verse": "ג",
      "text": "חָנֵּ֥נִי אֲדֹנָ֑י כִּ֥י אֵלֶ֥יךָ אֶ֝קְרָ֗א כָּל־הַיּֽוֹם"
    },
    {
      "verse": "ד",
      "text": "שַׂ֭מֵּחַ נֶ֣פֶשׁ עַבְדֶּ֑ךָ כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא"
    },
    {
      "verse": "ה",
      "text": "כִּֽי־אַתָּ֣ה אֲ֭דֹנָי ט֣וֹב וְסַלָּ֑ח וְרַב־חֶ֝֗סֶד לְכָל־קֹֽרְאֶֽיךָ"
    },
    {
      "verse": "ו",
      "text": "הַֽאֲזִ֣ינָה יְ֭הוָה תְּפִלָּתִ֑י וְ֝הַקְשִׁ֗יבָה בְּק֣וֹל תַּחֲנֽוּנוֹתָֽי"
    },
    {
      "verse": "ז",
      "text": "בְּי֣וֹם צָֽ֭רָתִ֥י אֶקְרָאֶ֗ךָּ כִּ֣י תַֽעֲנֵֽנִי"
    },
    {
      "verse": "ח",
      "text": "אֵין־כָּמ֖וֹךָ בָֽאֱלֹהִ֥ים ׀ אֲדֹנָ֗י וְאֵ֣ין כְּֽמַעֲשֶֽׂיךָ"
    },
    {
      "verse": "ט",
      "text": "כָּל־גּוֹיִ֤ם ׀ אֲשֶׁ֥ר עָשִׂ֗יתָ יָב֤וֹאוּ ׀ וְיִשְׁתַּֽחֲו֣וּ לְפָנֶ֣יךָ אֲדֹנָ֑י וִֽיכַבְּד֣וּ לִשְׁמֶֽךָ"
    },
    {
      "verse": "י",
      "text": "כִּֽי־גָד֣וֹל אַ֭תָּה וְעֹשֵׂ֣ה נִפְלָא֑וֹת אַתָּ֖ה אֱלֹהִ֣ים לְבַדֶּֽךָ"
    },
    {
      "verse": "יא",
      "text": "ה֘וֹרֵ֤נִי יְהוָ֨ה ׀ דַּרְכֶּ֗ךָ אֲהַלֵּ֥ךְ בַּֽאֲמִתֶּ֑ךָ יַחֵ֥ד לְ֝בָבִ֗י לְיִרְאָ֥ה שְׁמֶֽךָ"
    },
    {
      "verse": "יב",
      "text": "אֽוֹדְךָ֤ ׀ אֲדֹנָ֣י אֱ֭לֹהַי בְּכָל־לְבָבִ֑י וַֽאֲכַבְּדָ֖ה שִׁמְךָ֣ לְעוֹלָֽם"
    },
    {
      "verse": "יג",
      "text": "כִּֽי־חַ֭סְדְּךָ גָּד֣וֹל עָלָ֑י וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה"
    },
    {
      "verse": "יד",
      "text": "אֱלֹהִ֤ים ׀ זֵ֘דִ֤ים קָֽמוּ־עָלַ֗י וַֽעֲדַ֣ת עָֽ֭רִיצִים בִּקְשׁ֣וּ נַפְשִׁ֑י וְלֹ֖א שָׂמ֣וּךָ לְנֶגְדָּֽם"
    },
    {
      "verse": "טו",
      "text": "וְאַתָּ֣ה אֲ֭דֹנָי אֵל־רַח֣וּם וְחַנּ֑וּן אֶ֥רֶךְ אַ֝פַּ֗יִם וְרַב־חֶ֥סֶד וֶֽאֱמֶֽת"
    },
    {
      "verse": "טז",
      "text": "פְּנֵ֥ה אֵלַ֗י וְחָ֫נֵּ֥נִי תְּנָֽה־עֻזְּךָ֥ לְעַבְדֶּ֑ךָ וְ֝הוֹשִׁ֗יעָה לְבֶן־אֲמָתֶֽךָ"
    },
    {
      "verse": "יז",
      "text": "עֲשֵֽׂה־עִמִּ֥י א֗וֹת לְט֫וֹבָ֥ה וְיִרְא֣וּ שֹֽׂנְאַ֣י וְיֵבֹ֑שׁוּ כִּֽי־אַתָּ֥ה יְ֝הוָ֗ה עֲזַרְתַּ֥נִי וְנִֽחַמְתָּֽנִי"
    }
  ],
  "perk": "פו"
}