{
  "header": "<h1>תהילים פרק נ</h1>",
  "verses": [
    "<b>א</b>",
    " מִזְמ֗וֹר לְאָ֫סָ֥ף",
    "<br>",
    "אֵ֤ל&nbsp;׀ אֱֽלֹהִ֡ים יְֽהוָ֗ה &nbsp;&nbsp; דִּבֶּ֥ר וַיִּקְרָא־אָ֑רֶץ",
    "<br>",
    "מִמִּזְרַח־שֶׁ֝֗מֶשׁ &nbsp;&nbsp; עַד־מְבֹאֽוֹ׃",
    "<br>",
    "<a name=\"2\"> </a>",
    "<b>ב</b>",
    " מִצִּיּ֥וֹן מִכְלַל־יֹ֗פִי &nbsp;&nbsp; אֱלֹהִ֥ים הוֹפִֽיעַ׃",
    "<br>",
    "<a name=\"3\"> </a>",
    "<b>ג</b>",
    " יָ֤בֹ֥א אֱלֹהֵ֗ינוּ &nbsp;&nbsp; וְֽאַל־יֶ֫חֱרַ֥שׁ",
    "<br>",
    "אֵשׁ־לְפָנָ֥יו תֹּאכֵ֑ל &nbsp;&nbsp; וּ֝סְבִיבָ֗יו נִשְׂעֲרָ֥ה מְאֹֽד׃",
    "<br>",
    "<a name=\"4\"> </a>",
    "<b>ד</b>",
    " יִקְרָ֣א אֶל־הַשָּׁמַ֣יִם מֵעָ֑ל &nbsp;&nbsp; וְאֶל־הָ֝אָ֗רֶץ לָדִ֥ין עַמּֽוֹ׃",
    "<br>",
    "<a name=\"5\"> </a>",
    "<b>ה</b>",
    " אִסְפוּ־לִ֥י חֲסִידָ֑י &nbsp;&nbsp; כֹּֽרְתֵ֖י בְרִיתִ֣י עֲלֵי־זָֽבַח׃",
    "<br>",
    "<a name=\"6\"> </a>",
    "<b>ו</b>",
    " וַיַּגִּ֣ידוּ שָׁמַ֣יִם צִדְק֑וֹ &nbsp;&nbsp; כִּֽי־אֱלֹהִ֓ים&nbsp;׀ שֹׁפֵ֖ט ה֣וּא סֶֽלָה׃",
    "<br>",
    "<a name=\"7\"> </a>",
    "<b>ז</b>",
    " שִׁמְעָ֤ה עַמִּ֨י&nbsp;׀ וַֽאֲדַבֵּ֗רָה &nbsp;&nbsp; יִ֭שְׂרָאֵל וְאָעִ֣ידָה בָּ֑ךְ",
    "<br>",
    "אֱלֹהִ֖ים אֱלֹהֶ֣יךָ &nbsp;&nbsp; אָנֹֽכִי׃",
    "<br>",
    "<a name=\"8\"> </a>",
    "<b>ח</b>",
    " לֹ֣א עַל־זְ֭בָחֶיךָ אֽוֹכִיחֶ֑ךָ &nbsp;&nbsp; וְעֽוֹלֹתֶ֖יךָ לְנֶגְדִּ֣י תָמִֽיד׃",
    "<br>",
    "<a name=\"9\"> </a>",
    "<b>ט</b>",
    " לֹֽא־אֶקַּ֣ח מִבֵּֽיתְךָ֣ פָ֑ר &nbsp;&nbsp; מִ֝מִּכְלְאֹתֶ֗יךָ עַתּוּדִֽים׃",
    "<br>",
    "<a name=\"10\"> </a>",
    "<b>י</b>",
    " כִּי־לִ֥י כָל־חַיְתוֹ־יָ֑עַר &nbsp;&nbsp; בְּ֝הֵמ֗וֹת בְּהַרְרֵי־אָֽלֶף׃",
    "<br>",
    "<a name=\"11\"> </a>",
    "<b>יא</b>",
    " יָ֭דַעְתִּי כָּל־ע֣וֹף הָרִ֑ים &nbsp;&nbsp; וְזִ֥יז שָׂ֝דַ֗י עִמָּדִֽי׃",
    "<br>",
    "<a name=\"12\"> </a>",
    "<b>יב</b>",
    " אִם־אֶ֭רְעַב לֹא־אֹ֣מַר לָ֑ךְ &nbsp;&nbsp; כִּי־לִ֥י תֵ֝בֵ֗ל וּמְלֹאָֽהּ׃",
    "<br>",
    "<a name=\"13\"> </a>",
    "<b>יג</b>",
    " הַֽ֭אוֹכַל בְּשַׂ֣ר אַבִּירִ֑ים &nbsp;&nbsp; וְדַ֖ם עַתּוּדִ֣ים אֶשְׁתֶּֽה׃",
    "<br>",
    "<a name=\"14\"> </a>",
    "<b>יד</b>",
    " זְבַ֣ח לֵֽאלֹהִ֣ים תּוֹדָ֑ה &nbsp;&nbsp; וְשַׁלֵּ֖ם לְעֶלְי֣וֹן נְדָרֶֽיךָ׃",
    "<br>",
    "<a name=\"15\"> </a>",
    "<b>טו</b>",
    " וּ֭קְרָאֵנִי בְּי֣וֹם צָרָ֑ה &nbsp;&nbsp; אֲ֝חַלֶּצְךָ֗ וּֽתְכַבְּדֵֽנִי׃",
    "<br>",
    "<a name=\"16\"> </a>",
    "<b>טז</b>",
    " וְלָ֤רָשָׁ֨ע&nbsp;׀ אָ֘מַ֤ר אֱלֹהִ֗ים מַה־לְּ֭ךָ לְסַפֵּ֣ר חֻקָּ֑י &nbsp;&nbsp; וַתִּשָּׂ֖א בְרִיתִ֣י עֲלֵי־פִֽיךָ׃",
    "<br>",
    "<a name=\"17\"> </a>",
    "<b>יז</b>",
    " וְ֭אַתָּה שָׂנֵ֣אתָ מוּסָ֑ר &nbsp;&nbsp; וַתַּשְׁלֵ֖ךְ דְּבָרַ֣י אַֽחֲרֶֽיךָ׃",
    "<br>",
    "<a name=\"18\"> </a>",
    "<b>יח</b>",
    " אִם־רָאִ֣יתָ גַ֭נָּב וַתִּ֣רֶץ עִמּ֑וֹ &nbsp;&nbsp; וְעִ֖ם מְנָֽאֲפִ֣ים חֶלְקֶֽךָ׃",
    "<br>",
    "<a name=\"19\"> </a>",
    "<b>יט</b>",
    " פִּ֭יךָ שָׁלַ֣חְתָּ בְרָעָ֑ה &nbsp;&nbsp; וּ֝לְשֽׁוֹנְךָ֗ תַּצְמִ֥יד מִרְמָֽה׃",
    "<br>",
    "<a name=\"20\"> </a>",
    "<b>כ</b>",
    " תֵּ֭שֵׁב בְּאָחִ֣יךָ תְדַבֵּ֑ר &nbsp;&nbsp; בְּבֶֽן־אִ֝מְּךָ֗ תִּתֶּן־דֹּֽפִי׃",
    "<br>",
    "<a name=\"21\"> </a>",
    "<b>כא</b>",
    " אֵ֤לֶּה עָשִׂ֨יתָ&nbsp;׀ וְֽהֶחֱרַ֗שְׁתִּי &nbsp;&nbsp; דִּמִּ֗יתָ הֱיֽוֹת־אֶהְיֶ֥ה כָמ֑וֹךָ",
    "<br>",
    "אוֹכִֽיחֲךָ֖ וְאֶֽעֶרְכָ֣ה &nbsp;&nbsp; לְעֵינֶֽיךָ׃",
    "<br>",
    "<a name=\"22\"> </a>",
    "<b>כב</b>",
    " בִּֽינוּ־נָ֣א זֹ֭את שֹֽׁכְחֵ֣י אֱל֑וֹהַּ &nbsp;&nbsp; פֶּן־אֶ֝טְרֹ֗ף וְאֵ֣ין מַצִּֽיל׃",
    "<br>",
    "<a name=\"23\"> </a>",
    "<b>כג</b>",
    " זֹבֵ֥חַ תּוֹדָ֗ה יְֽכַ֫בְּדָ֥נְנִי &nbsp;&nbsp; וְשָׂ֥ם דֶּ֑רֶךְ אַ֝רְאֶ֗נּוּ בְּיֵ֣שַׁע אֱלֹהִֽים׃"
  ],
  "lines": [
    {
      "verse": "א",
      "text": "מִזְמ֗וֹר לְאָ֫סָ֥ף אֵ֤ל ׀ אֱֽלֹהִ֡ים יְֽהוָ֗ה דִּבֶּ֥ר וַיִּקְרָא־אָ֑רֶץ מִמִּזְרַח־שֶׁ֝֗מֶשׁ עַד־מְבֹאֽוֹ"
    },
    {
      "verse": "ב",
      "text": "מִצִּיּ֥וֹן מִכְלַל־יֹ֗פִי אֱלֹהִ֥ים הוֹפִֽיעַ"
    },
    {
      "verse": "ג",
      "text": "יָ֤בֹ֥א אֱלֹהֵ֗ינוּ וְֽאַל־יֶ֫חֱרַ֥שׁ אֵשׁ־לְפָנָ֥יו תֹּאכֵ֑ל וּ֝סְבִיבָ֗יו נִשְׂעֲרָ֥ה מְאֹֽד"
    },
    {
      "verse": "ד",
      "text": "יִקְרָ֣א אֶל־הַשָּׁמַ֣יִם מֵעָ֑ל וְאֶל־הָ֝אָ֗רֶץ לָדִ֥ין עַמּֽוֹ"
    },
    {
      "verse": "ה",
      "text": "אִסְפוּ־לִ֥י חֲסִידָ֑י כֹּֽרְתֵ֖י בְרִיתִ֣י עֲלֵי־זָֽבַח"
    },
    {
      "verse": "ו",
      "text": "וַיַּגִּ֣ידוּ שָׁמַ֣יִם צִדְק֑וֹ כִּֽי־אֱלֹהִ֓ים ׀ שֹׁפֵ֖ט ה֣וּא סֶֽלָה"
    },
    {
      "verse": "ז",
      "text": "שִׁמְעָ֤ה עַמִּ֨י ׀ וַֽאֲדַבֵּ֗רָה יִ֭שְׂרָאֵל וְאָעִ֣ידָה בָּ֑ךְ אֱלֹהִ֖ים אֱלֹהֶ֣יךָ אָנֹֽכִי"
    },
    {
      "verse": "ח",
      "text": "לֹ֣א עַל־זְ֭בָחֶיךָ אֽוֹכִיחֶ֑ךָ וְעֽוֹלֹתֶ֖יךָ לְנֶגְדִּ֣י תָמִֽיד"
    },
    {
      "verse": "ט",
      "text": "לֹֽא־אֶקַּ֣ח מִבֵּֽיתְךָ֣ פָ֑ר מִ֝מִּכְלְאֹתֶ֗יךָ עַתּוּדִֽים"
    },
    {
      "verse": "י",
      "text": "כִּי־לִ֥י כָל־חַיְתוֹ־יָ֑עַר בְּ֝הֵמ֗וֹת בְּהַרְרֵי־אָֽלֶף"
    },
    {
      "verse": "יא",
      "text": "יָ֭דַעְתִּי כָּל־ע֣וֹף הָרִ֑ים וְזִ֥יז שָׂ֝דַ֗י עִמָּדִֽי"
    },
    {
      "verse": "יב",
      "text": "אִם־אֶ֭רְעַב לֹא־אֹ֣מַר לָ֑ךְ כִּי־לִ֥י תֵ֝בֵ֗ל וּמְלֹאָֽהּ"
    },
    {
      "verse": "יג",
      "text": "הַֽ֭אוֹכַל בְּשַׂ֣ר אַבִּירִ֑ים וְדַ֖ם עַתּוּדִ֣ים אֶשְׁתֶּֽה"
    },
    {
      "verse": "יד",
      "text": "זְבַ֣ח לֵֽאלֹהִ֣ים תּוֹדָ֑ה וְשַׁלֵּ֖ם לְעֶלְי֣וֹן נְדָרֶֽיךָ"
    },
    {
      "verse": "טו",
      "text": "וּ֭קְרָאֵנִי בְּי֣וֹם צָרָ֑ה אֲ֝חַלֶּצְךָ֗ וּֽתְכַבְּדֵֽנִי"
    },
    {
      "verse": "טז",
      "text": "וְלָ֤רָשָׁ֨ע ׀ אָ֘מַ֤ר אֱלֹהִ֗ים מַה־לְּ֭ךָ לְסַפֵּ֣ר חֻקָּ֑י וַתִּשָּׂ֖א בְרִיתִ֣י עֲלֵי־פִֽיךָ"
    },
    {
      "verse": "יז",
      "text": "וְ֭אַתָּה שָׂנֵ֣אתָ מוּסָ֑ר וַתַּשְׁלֵ֖ךְ דְּבָרַ֣י אַֽחֲרֶֽיךָ"
    },
    {
      "verse": "יח",
      "text": "אִם־רָאִ֣יתָ גַ֭נָּב וַתִּ֣רֶץ עִמּ֑וֹ וְעִ֖ם מְנָֽאֲפִ֣ים חֶלְקֶֽךָ"
    },
    {
      "verse": "יט",
      "text": "פִּ֭יךָ שָׁלַ֣חְתָּ בְרָעָ֑ה וּ֝לְשֽׁוֹנְךָ֗ תַּצְמִ֥יד מִרְמָֽה"
    },
    {
      "verse": "כ",
      "text": "תֵּ֭שֵׁב בְּאָחִ֣יךָ תְדַבֵּ֑ר בְּבֶֽן־אִ֝מְּךָ֗ תִּתֶּן־דֹּֽפִי"
    },
    {
      "verse": "כא",
      "text": "אֵ֤לֶּה עָשִׂ֨יתָ ׀ וְֽהֶחֱרַ֗שְׁתִּי דִּמִּ֗יתָ הֱיֽוֹת־אֶהְיֶ֥ה כָמ֑וֹךָ אוֹכִֽיחֲךָ֖ וְאֶֽעֶרְכָ֣ה לְעֵינֶֽיךָ"
    },
    {
      "verse": "כב",
      "text": "בִּֽינוּ־נָ֣א זֹ֭את שֹֽׁכְחֵ֣י אֱל֑וֹהַּ פֶּן־אֶ֝טְרֹ֗ף וְאֵ֣ין מַצִּֽיל"
    },
    {
      "verse": "כג",
      "text": "זֹבֵ֥חַ תּוֹדָ֗ה יְֽכַ֫בְּדָ֥נְנִי וְשָׂ֥ם דֶּ֑רֶךְ אַ֝רְאֶ֗נּוּ בְּיֵ֣שַׁע אֱלֹהִֽים"
    }
  ],
  "perk": "נ"
}