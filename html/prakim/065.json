{
  "header": "<h1>תהילים פרק סה</h1>",
  "verses": [
    "<b>א</b>",
    " לַמְנַצֵּ֥חַ מִזְמ֗וֹר לְדָוִ֥ד שִֽׁיר׃",
    "<br>",
    "<a name=\"2\"> </a>",
    "<b>ב</b>",
    " לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן &nbsp;&nbsp; וּ֝לְךָ֗ יְשֻׁלַּם־נֶֽדֶר׃",
    "<br>",
    "<a name=\"3\"> </a>",
    "<b>ג</b>",
    " שֹׁמֵ֥עַ תְּפִלָּ֑ה &nbsp;&nbsp; עָ֝דֶ֗יךָ כָּל־בָּשָׂ֥ר יָבֹֽאוּ׃",
    "<br>",
    "<a name=\"4\"> </a>",
    "<b>ד</b>",
    " דִּבְרֵ֣י עֲ֭וֺנֹת גָּ֣בְרוּ מֶ֑נִּי &nbsp;&nbsp; פְּ֝שָׁעֵ֗ינוּ אַתָּ֥ה תְכַפְּרֵֽם׃",
    "<br>",
    "<a name=\"5\"> </a>",
    "<b>ה</b>",
    " אַשְׁרֵ֤י&nbsp;׀ תִּ֥בְחַ֣ר וּתְקָרֵב֮ &nbsp;&nbsp; יִשְׁכֹּ֪ן חֲצֵ֫רֶ֥יךָ",
    "<br>",
    "נִ֭שְׂבְּעָה בְּט֣וּב בֵּיתֶ֑ךָ &nbsp;&nbsp; קְ֝דֹ֗שׁ הֵֽיכָלֶֽךָ׃",
    "<br>",
    "<a name=\"6\"> </a>",
    "<b>ו</b>",
    " נ֤וֹרָא֨וֹת&nbsp;׀ בְּצֶ֣דֶק תַּֽ֭עֲנֵנוּ &nbsp;&nbsp; אֱלֹהֵ֣י יִשְׁעֵ֑נוּ",
    "<br>",
    "מִבְטָ֥ח כָּל־קַצְוֵי־אֶ֝֗רֶץ &nbsp;&nbsp; וְיָ֣ם רְחֹקִֽים׃",
    "<br>",
    "<a name=\"7\"> </a>",
    "<b>ז</b>",
    " מֵכִ֣ין הָרִ֣ים בְּכֹח֑וֹ &nbsp;&nbsp; נֶ֝אְזָ֗ר בִּגְבוּרָֽה׃",
    "<br>",
    "<a name=\"8\"> </a>",
    "<b>ח</b>",
    " מַשְׁבִּ֤יחַ&nbsp;׀ שְׁא֣וֹן יַ֭מִּים שְׁא֥וֹן גַּלֵּיהֶ֗ם &nbsp;&nbsp; וַֽהֲמ֥וֹן לְאֻמִּֽים׃",
    "<br>",
    "<a name=\"9\"> </a>",
    "<b>ט</b>",
    " וַיִּ֤ירְא֨וּ&nbsp;׀ יֹֽשְׁבֵ֣י קְ֭צָוֺת מֵאֽוֹתֹתֶ֑יךָ &nbsp;&nbsp; מ֤וֹצָֽאֵי בֹ֖קֶר וָעֶ֣רֶב תַּרְנִֽין׃",
    "<br>",
    "<a name=\"10\"> </a>",
    "<b>י</b>",
    " פָּ֤קַֽדְתָּ הָאָ֨רֶץ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה &nbsp;&nbsp; פֶּ֣לֶג אֱ֭לֹהִים מָ֣לֵא מָ֑יִם",
    "<br>",
    "תָּכִ֥ין דְּ֝גָנָ֗ם &nbsp;&nbsp; כִּי־כֵ֥ן תְּכִינֶֽהָ׃",
    "<br>",
    "<a name=\"11\"> </a>",
    "<b>יא</b>",
    " תְּלָמֶ֣יהָ רַ֭וֵּה נַחֵ֣ת גְּדוּדֶ֑הָ &nbsp;&nbsp; בִּרְבִיבִ֥ים תְּ֝מֹֽגְגֶ֗נָּה צִמְחָ֥הּ תְּבָרֵֽךְ׃",
    "<br>",
    "<a name=\"12\"> </a>",
    "<b>יב</b>",
    " עִ֭טַּרְתָּ שְׁנַ֣ת טֽוֹבָתֶ֑ךָ &nbsp;&nbsp; וּ֝מַעְגָּלֶ֗יךָ יִרְעֲפ֥וּן דָּֽשֶׁן׃",
    "<br>",
    "<a name=\"13\"> </a>",
    "<b>יג</b>",
    " יִ֭רְעֲפוּ נְא֣וֹת מִדְבָּ֑ר &nbsp;&nbsp; וְ֝גִ֗יל גְּבָע֥וֹת תַּחְגֹּֽרְנָה׃",
    "<br>",
    "<a name=\"14\"> </a>",
    "<b>יד</b>",
    " לָֽבְשׁ֬וּ כָרִ֨ים&nbsp;׀ הַצֹּ֗אן &nbsp;&nbsp; וַֽעֲמָקִ֥ים יַֽעַטְפוּ־בָ֑ר",
    "<br>",
    "יִ֝תְרֽוֹעֲע֗וּ &nbsp;&nbsp; אַף־יָשִֽׁירוּ׃"
  ],
  "lines": [
    {
      "verse": "א",
      "text": "לַמְנַצֵּ֥חַ מִזְמ֗וֹר לְדָוִ֥ד שִֽׁיר"
    },
    {
      "verse": "ב",
      "text": "לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן וּ֝לְךָ֗ יְשֻׁלַּם־נֶֽדֶר"
    },
    {
      "verse": "ג",
      "text": "שֹׁמֵ֥עַ תְּפִלָּ֑ה עָ֝דֶ֗יךָ כָּל־בָּשָׂ֥ר יָבֹֽאוּ"
    },
    {
      "verse": "ד",
      "text": "דִּבְרֵ֣י עֲ֭וֺנֹת גָּ֣בְרוּ מֶ֑נִּי פְּ֝שָׁעֵ֗ינוּ אַתָּ֥ה תְכַפְּרֵֽם"
    },
    {
      "verse": "ה",
      "text": "אַשְׁרֵ֤י ׀ תִּ֥בְחַ֣ר וּתְקָרֵב֮ יִשְׁכֹּ֪ן חֲצֵ֫רֶ֥יךָ נִ֭שְׂבְּעָה בְּט֣וּב בֵּיתֶ֑ךָ קְ֝דֹ֗שׁ הֵֽיכָלֶֽךָ"
    },
    {
      "verse": "ו",
      "text": "נ֤וֹרָא֨וֹת ׀ בְּצֶ֣דֶק תַּֽ֭עֲנֵנוּ אֱלֹהֵ֣י יִשְׁעֵ֑נוּ מִבְטָ֥ח כָּל־קַצְוֵי־אֶ֝֗רֶץ וְיָ֣ם רְחֹקִֽים"
    },
    {
      "verse": "ז",
      "text": "מֵכִ֣ין הָרִ֣ים בְּכֹח֑וֹ נֶ֝אְזָ֗ר בִּגְבוּרָֽה"
    },
    {
      "verse": "ח",
      "text": "מַשְׁבִּ֤יחַ ׀ שְׁא֣וֹן יַ֭מִּים שְׁא֥וֹן גַּלֵּיהֶ֗ם וַֽהֲמ֥וֹן לְאֻמִּֽים"
    },
    {
      "verse": "ט",
      "text": "וַיִּ֤ירְא֨וּ ׀ יֹֽשְׁבֵ֣י קְ֭צָוֺת מֵאֽוֹתֹתֶ֑יךָ מ֤וֹצָֽאֵי בֹ֖קֶר וָעֶ֣רֶב תַּרְנִֽין"
    },
    {
      "verse": "י",
      "text": "פָּ֤קַֽדְתָּ הָאָ֨רֶץ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה פֶּ֣לֶג אֱ֭לֹהִים מָ֣לֵא מָ֑יִם תָּכִ֥ין דְּ֝גָנָ֗ם כִּי־כֵ֥ן תְּכִינֶֽהָ"
    },
    {
      "verse": "יא",
      "text": "תְּלָמֶ֣יהָ רַ֭וֵּה נַחֵ֣ת גְּדוּדֶ֑הָ בִּרְבִיבִ֥ים תְּ֝מֹֽגְגֶ֗נָּה צִמְחָ֥הּ תְּבָרֵֽךְ"
    },
    {
      "verse": "יב",
      "text": "עִ֭טַּרְתָּ שְׁנַ֣ת טֽוֹבָתֶ֑ךָ וּ֝מַעְגָּלֶ֗יךָ יִרְעֲפ֥וּן דָּֽשֶׁן"
    },
    {
      "verse": "יג",
      "text": "יִ֭רְעֲפוּ נְא֣וֹת מִדְבָּ֑ר וְ֝גִ֗יל גְּבָע֥וֹת תַּחְגֹּֽרְנָה"
    },
    {
      "verse": "יד",
      "text": "לָֽבְשׁ֬וּ כָרִ֨ים ׀ הַצֹּ֗אן וַֽעֲמָקִ֥ים יַֽעַטְפוּ־בָ֑ר יִ֝תְרֽוֹעֲע֗וּ אַף־יָשִֽׁירוּ"
    }
  ],
  "perk": "סה"
}