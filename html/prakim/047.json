{
  "header": "<h1>תהילים פרק מז</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ לִבְנֵי־קֹ֬רַח מִזְמֽוֹר׃",
    "<br>",
    "<a name=\"2\"> </a>",
    "<b>ב</b>",
    " כָּֽל־הָ֭עַמִּים תִּקְעוּ־כָ֑ף &nbsp;&nbsp; הָרִ֥יעוּ לֵֽ֝אלֹהִ֗ים בְּק֣וֹל רִנָּֽה׃",
    "<br>",
    "<a name=\"3\"> </a>",
    "<b>ג</b>",
    " כִּֽי־יְהוָ֣ה עֶלְי֣וֹן נוֹרָ֑א &nbsp;&nbsp; מֶ֥לֶךְ גָּ֝ד֗וֹל עַל־כָּל־הָאָֽרֶץ׃",
    "<br>",
    "<a name=\"4\"> </a>",
    "<b>ד</b>",
    " יַדְבֵּ֣ר עַמִּ֣ים תַּחְתֵּ֑ינוּ &nbsp;&nbsp; וּ֝לְאֻמִּ֗ים תַּ֣חַת רַגְלֵֽינוּ׃",
    "<br>",
    "<a name=\"5\"> </a>",
    "<b>ה</b>",
    " יִבְחַר־לָ֥נוּ אֶת־נַֽחֲלָתֵ֑נוּ &nbsp;&nbsp; אֶ֥ת גְּא֨וֹן יַֽעֲקֹ֖ב אֲשֶׁר־אָהֵ֣ב סֶֽלָה׃",
    "<br>",
    "<a name=\"6\"> </a>",
    "<b>ו</b>",
    " עָלָ֣ה אֱ֭לֹהִים בִּתְרוּעָ֑ה &nbsp;&nbsp; יְ֝הוָ֗ה בְּק֣וֹל שׁוֹפָֽר׃",
    "<br>",
    "<a name=\"7\"> </a>",
    "<b>ז</b>",
    " זַמְּר֣וּ אֱלֹהִ֣ים זַמֵּ֑רוּ &nbsp;&nbsp; זַמְּר֖וּ לְמַלְכֵּ֣נוּ זַמֵּֽרוּ׃",
    "<br>",
    "<a name=\"8\"> </a>",
    "<b>ח</b>",
    " כִּ֤י מֶ֖לֶךְ כָּל־הָאָ֥רֶץ אֱלֹהִ֗ים &nbsp;&nbsp; זַמְּר֥וּ מַשְׂכִּֽיל׃",
    "<br>",
    "<a name=\"9\"> </a>",
    "<b>ט</b>",
    " מָלַ֣ךְ אֱ֭לֹהִים עַל־גּוֹיִ֑ם &nbsp;&nbsp; אֱ֝לֹהִ֗ים יָשַׁ֤ב&nbsp;׀ עַל־כִּסֵּ֬א קָדְשֽׁוֹ׃",
    "<br>",
    "<a name=\"10\"> </a>",
    "<b>י</b>",
    " נְדִ֘יבֵ֤י עַמִּ֨ים&nbsp;׀ נֶֽאֱסָ֗פוּ &nbsp;&nbsp; עַם֮ אֱלֹהֵ֪י אַבְרָ֫הָ֥ם",
    "<br>",
    "כִּ֣י לֵֽ֭אלֹהִים מָֽגִנֵּי־אֶ֗רֶץ &nbsp;&nbsp; מְאֹ֣ד נַֽעֲלָֽה׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ לִבְנֵי־קֹ֬רַח מִזְמֽוֹר"
    },
    {
      "verse": "ב",
      "text": "כָּֽל־הָ֭עַמִּים תִּקְעוּ־כָ֑ף הָרִ֥יעוּ לֵֽ֝אלֹהִ֗ים בְּק֣וֹל רִנָּֽה"
    },
    {
      "verse": "ג",
      "text": "כִּֽי־יְהוָ֣ה עֶלְי֣וֹן נוֹרָ֑א מֶ֥לֶךְ גָּ֝ד֗וֹל עַל־כָּל־הָאָֽרֶץ"
    },
    {
      "verse": "ד",
      "text": "יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ"
    },
    {
      "verse": "ה",
      "text": "יִבְחַר־לָ֥נוּ אֶת־נַֽחֲלָתֵ֑נוּ אֶ֥ת גְּא֨וֹן יַֽעֲקֹ֖ב אֲשֶׁר־אָהֵ֣ב סֶֽלָה"
    },
    {
      "verse": "ו",
      "text": "עָלָ֣ה אֱ֭לֹהִים בִּתְרוּעָ֑ה יְ֝הוָ֗ה בְּק֣וֹל שׁוֹפָֽר"
    },
    {
      "verse": "ז",
      "text": "זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ"
    },
    {
      "verse": "ח",
      "text": "כִּ֤י מֶ֖לֶךְ כָּל־הָאָ֥רֶץ אֱלֹהִ֗ים זַמְּר֥וּ מַשְׂכִּֽיל"
    },
    {
      "verse": "ט",
      "text": "מָלַ֣ךְ אֱ֭לֹהִים עַל־גּוֹיִ֑ם אֱ֝לֹהִ֗ים יָשַׁ֤ב ׀ עַל־כִּסֵּ֬א קָדְשֽׁוֹ"
    },
    {
      "verse": "י",
      "text": "נְדִ֘יבֵ֤י עַמִּ֨ים ׀ נֶֽאֱסָ֗פוּ עַם֮ אֱלֹהֵ֪י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַֽעֲלָֽה"
    }
  ],
  "perk": "מז"
}