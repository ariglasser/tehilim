{
  "header": "<h1>תהילים פרק קיב</h1>",
  "verses": [
    "<b>א</b>",
    " הַ֥לְלוּ יָ֨הּ&nbsp;׀",
    "<br>",
    "אַשְׁרֵי־אִ֭ישׁ יָרֵ֣א אֶת־יְהוָ֑ה &nbsp;&nbsp; בְּ֝מִצְוֺתָ֗יו חָפֵ֥ץ מְאֹֽד׃",
    "<br>",
    "<a name=\"2\"> </a>",
    "<b>ב</b>",
    " גִּבּ֣וֹר בָּ֭אָרֶץ יִֽהְיֶ֣ה זַרְע֑וֹ &nbsp;&nbsp; דּ֖וֹר יְשָׁרִ֣ים יְבֹרָֽךְ׃",
    "<br>",
    "<a name=\"3\"> </a>",
    "<b>ג</b>",
    " הוֹן־וָעֹ֥שֶׁר בְּבֵית֑וֹ &nbsp;&nbsp; וְ֝צִדְקָת֗וֹ עֹמֶ֥דֶת לָעַֽד׃",
    "<br>",
    "<a name=\"4\"> </a>",
    "<b>ד</b>",
    " זָ֘רַ֤ח בַּחֹ֣שֶׁךְ א֭וֹר לַיְשָׁרִ֑ים &nbsp;&nbsp; חַנּ֖וּן וְרַח֣וּם וְצַדִּֽיק׃",
    "<br>",
    "<a name=\"5\"> </a>",
    "<b>ה</b>",
    " טֽוֹב־אִ֭ישׁ חוֹנֵ֣ן וּמַלְוֶ֑ה &nbsp;&nbsp; יְכַלְכֵּ֖ל דְּבָרָ֣יו בְּמִשְׁפָּֽט׃",
    "<br>",
    "<a name=\"6\"> </a>",
    "<b>ו</b>",
    " כִּֽי־לְעוֹלָ֥ם לֹֽא־יִמּ֑וֹט &nbsp;&nbsp; לְזֵ֥כֶר ע֝וֹלָ֗ם יִֽהְיֶ֥ה צַדִּֽיק׃",
    "<br>",
    "<a name=\"7\"> </a>",
    "<b>ז</b>",
    " מִשְּׁמוּעָ֣ה רָ֭עָה לֹ֣א יִירָ֑א &nbsp;&nbsp; נָכ֥וֹן לִ֝בּ֗וֹ בָּטֻ֥חַ בַּֽיהוָֽה׃",
    "<br>",
    "<a name=\"8\"> </a>",
    "<b>ח</b>",
    " סָמ֣וּךְ לִ֭בּוֹ לֹ֣א יִירָ֑א &nbsp;&nbsp; עַ֖ד אֲשֶׁר־יִרְאֶ֣ה בְצָרָֽיו׃",
    "<br>",
    "<a name=\"9\"> </a>",
    "<b>ט</b>",
    " פִּזַּ֤ר&nbsp;׀ נָ֘תַ֤ן לָֽאֶבְיוֹנִ֗ים &nbsp;&nbsp; צִ֭דְקָתוֹ עֹמֶ֣דֶת לָעַ֑ד",
    "<br>",
    "קַ֝רְנ֗וֹ &nbsp;&nbsp; תָּר֥וּם בְּכָבֽוֹד׃",
    "<br>",
    "<a name=\"10\"> </a>",
    "<b>י</b>",
    " רָ֘שָׁ֤ע יִרְאֶ֨ה&nbsp;׀ וְכָעָ֗ס &nbsp;&nbsp; שִׁנָּ֣יו יַֽחֲרֹ֣ק וְנָמָ֑ס",
    "<br>",
    "תַּֽאֲוַ֖ת רְשָׁעִ֣ים &nbsp;&nbsp; תֹּאבֵֽד׃"
  ],
  "lines": [
    {
      "verse": "א",
      "text": "הַ֥לְלוּ יָ֨הּ ׀ אַשְׁרֵי־אִ֭ישׁ יָרֵ֣א אֶת־יְהוָ֑ה בְּ֝מִצְוֺתָ֗יו חָפֵ֥ץ מְאֹֽד"
    },
    {
      "verse": "ב",
      "text": "גִּבּ֣וֹר בָּ֭אָרֶץ יִֽהְיֶ֣ה זַרְע֑וֹ דּ֖וֹר יְשָׁרִ֣ים יְבֹרָֽךְ"
    },
    {
      "verse": "ג",
      "text": "הוֹן־וָעֹ֥שֶׁר בְּבֵית֑וֹ וְ֝צִדְקָת֗וֹ עֹמֶ֥דֶת לָעַֽד"
    },
    {
      "verse": "ד",
      "text": "זָ֘רַ֤ח בַּחֹ֣שֶׁךְ א֭וֹר לַיְשָׁרִ֑ים חַנּ֖וּן וְרַח֣וּם וְצַדִּֽיק"
    },
    {
      "verse": "ה",
      "text": "טֽוֹב־אִ֭ישׁ חוֹנֵ֣ן וּמַלְוֶ֑ה יְכַלְכֵּ֖ל דְּבָרָ֣יו בְּמִשְׁפָּֽט"
    },
    {
      "verse": "ו",
      "text": "כִּֽי־לְעוֹלָ֥ם לֹֽא־יִמּ֑וֹט לְזֵ֥כֶר ע֝וֹלָ֗ם יִֽהְיֶ֥ה צַדִּֽיק"
    },
    {
      "verse": "ז",
      "text": "מִשְּׁמוּעָ֣ה רָ֭עָה לֹ֣א יִירָ֑א נָכ֥וֹן לִ֝בּ֗וֹ בָּטֻ֥חַ בַּֽיהוָֽה"
    },
    {
      "verse": "ח",
      "text": "סָמ֣וּךְ לִ֭בּוֹ לֹ֣א יִירָ֑א עַ֖ד אֲשֶׁר־יִרְאֶ֣ה בְצָרָֽיו"
    },
    {
      "verse": "ט",
      "text": "פִּזַּ֤ר ׀ נָ֘תַ֤ן לָֽאֶבְיוֹנִ֗ים צִ֭דְקָתוֹ עֹמֶ֣דֶת לָעַ֑ד קַ֝רְנ֗וֹ תָּר֥וּם בְּכָבֽוֹד"
    },
    {
      "verse": "י",
      "text": "רָ֘שָׁ֤ע יִרְאֶ֨ה ׀ וְכָעָ֗ס שִׁנָּ֣יו יַֽחֲרֹ֣ק וְנָמָ֑ס תַּֽאֲוַ֖ת רְשָׁעִ֣ים תֹּאבֵֽד"
    }
  ],
  "perk": "קיב"
}