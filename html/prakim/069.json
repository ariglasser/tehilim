{
  "header": "<h1>תהילים פרק סט</h1>",
  "verses": [
    "<b>א</b>",
    " לַמְנַצֵּ֬חַ&nbsp;׀ עַֽל־שׁוֹשַׁנִּ֬ים לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " הֽוֹשִׁיעֵ֥נִי אֱלֹהִ֑ים &nbsp;&nbsp; כִּ֤י בָ֖אוּ מַ֣יִם עַד־נָֽפֶשׁ׃",
    "<br>",
    "<a name=\"3\"> </a>",
    "<b>ג</b>",
    " טָבַ֤עְתִּי&nbsp;׀ בִּיוֵ֣ן מְ֭צוּלָה &nbsp;&nbsp; וְאֵ֣ין מָֽעֳמָ֑ד",
    "<br>",
    "בָּ֥אתִי בְמַֽעֲמַקֵּי־מַ֝֗יִם &nbsp;&nbsp; וְשִׁבֹּ֥לֶת שְׁטָפָֽתְנִי׃",
    "<br>",
    "<a name=\"4\"> </a>",
    "<b>ד</b>",
    " יָגַ֣עְתִּי בְקָרְאִי֮ נִחַ֪ר גְּר֫וֹנִ֥י &nbsp;&nbsp; כָּל֥וּ עֵינַ֑י מְ֝יַחֵ֗ל לֵֽאלֹהָֽי׃",
    "<br>",
    "<a name=\"5\"> </a>",
    "<b>ה</b>",
    " רַבּ֤וּ&nbsp;׀ מִשַּֽׂעֲר֣וֹת רֹאשִׁי֮ &nbsp;&nbsp; שֹֽׂנְאַ֪י חִ֫נָּ֥ם",
    "<br>",
    "עָֽצְמ֣וּ מַ֭צְמִיתַי אֹֽיְבַ֣י שֶׁ֑קֶר &nbsp;&nbsp; אֲשֶׁ֥ר לֹֽא־גָ֝זַ֗לְתִּי אָ֣ז אָשִֽׁיב׃",
    "<br>",
    "<a name=\"6\"> </a>",
    "<b>ו</b>",
    " אֱֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י &nbsp;&nbsp; וְ֝אַשְׁמוֹתַ֗י מִמְּךָ֥ לֹֽא־נִכְחָֽדוּ׃",
    "<br>",
    "<a name=\"7\"> </a>",
    "<b>ז</b>",
    " אַל־יֵ֘בֹ֤שׁוּ בִ֨י&nbsp;׀ קֹוֶיךָ֮ &nbsp;&nbsp; אֲדֹנָ֥י יְהוִ֗ה צְבָ֫א֥וֹת",
    "<br>",
    "אַל־יִכָּ֣לְמֽוּ בִ֣י מְבַקְשֶׁ֑יךָ &nbsp;&nbsp; אֱ֝לֹהֵ֗י יִשְׂרָאֵֽל׃",
    "<br>",
    "<a name=\"8\"> </a>",
    "<b>ח</b>",
    " כִּֽי־עָ֭לֶיךָ נָשָׂ֣אתִי חֶרְפָּ֑ה &nbsp;&nbsp; כִּסְּתָ֖ה כְלִמָּ֣ה פָנָֽי׃",
    "<br>",
    "<a name=\"9\"> </a>",
    "<b>ט</b>",
    " מ֭וּזָר הָיִ֣יתִי לְאֶחָ֑י &nbsp;&nbsp; וְ֝נָכְרִ֗י לִבְנֵ֥י אִמִּֽי׃",
    "<br>",
    "<a name=\"10\"> </a>",
    "<b>י</b>",
    " כִּֽי־קִנְאַ֣ת בֵּֽיתְךָ֣ אֲכָלָ֑תְנִי &nbsp;&nbsp; וְחֶרְפּ֥וֹת חֽ֝וֹרְפֶ֗יךָ נָֽפְל֥וּ עָלָֽי׃",
    "<br>",
    "<a name=\"11\"> </a>",
    "<b>יא</b>",
    " וָֽאֶבְכֶּ֣ה בַצּ֣וֹם נַפְשִׁ֑י &nbsp;&nbsp; וַתְּהִ֖י לַֽחֲרָפ֣וֹת לִֽי׃",
    "<br>",
    "<a name=\"12\"> </a>",
    "<b>יב</b>",
    " וָֽאֶתְּנָ֣ה לְבוּשִׁ֣י שָׂ֑ק &nbsp;&nbsp; וָֽאֱהִ֖י לָהֶ֣ם לְמָשָֽׁל׃",
    "<br>",
    "<a name=\"13\"> </a>",
    "<b>יג</b>",
    " יָשִׂ֣יחוּ בִ֭י יֹ֣שְׁבֵי שָׁ֑עַר &nbsp;&nbsp; וּ֝נְגִינ֗וֹת שׁוֹתֵ֥י שֵׁכָֽר׃",
    "<br>",
    "<a name=\"14\"> </a>",
    "<b>יד</b>",
    " וַֽאֲנִ֤י תְפִלָּֽתִי־לְךָ֨&nbsp;׀ יְהוָ֡ה עֵ֤ת רָצ֗וֹן &nbsp;&nbsp; אֱלֹהִ֥ים בְּרָב־חַסְדֶּ֑ךָ",
    "<br>",
    "עֲ֝נֵ֗נִי &nbsp;&nbsp; בֶּֽאֱמֶ֥ת יִשְׁעֶֽךָ׃",
    "<br>",
    "<a name=\"15\"> </a>",
    "<b>טו</b>",
    " הַצִּילֵ֣נִי מִ֭טִּיט וְאַל־אֶטְבָּ֑עָה &nbsp;&nbsp; אִנָּֽצְלָ֥ה מִ֝שֹּֽׂנְאַ֗י וּמִמַּ֖עֲמַקֵּי מָֽיִם׃",
    "<br>",
    "<a name=\"16\"> </a>",
    "<b>טז</b>",
    " אַל־תִּשְׁטְפֵ֤נִי&nbsp;׀ שִׁבֹּ֣לֶת מַ֭יִם &nbsp;&nbsp; וְאַל־תִּבְלָעֵ֣נִי מְצוּלָ֑ה",
    "<br>",
    "וְאַל־תֶּאְטַר־עָלַ֖י בְּאֵ֣ר &nbsp;&nbsp; פִּֽיהָ׃",
    "<br>",
    "<a name=\"17\"> </a>",
    "<b>יז</b>",
    " עֲנֵ֣נִי יְ֭הוָה כִּי־ט֣וֹב חַסְדֶּ֑ךָ &nbsp;&nbsp; כְּרֹ֥ב רַֽ֝חֲמֶ֗יךָ פְּנֵ֣ה אֵלָֽי׃",
    "<br>",
    "<a name=\"18\"> </a>",
    "<b>יח</b>",
    " וְאַל־תַּסְתֵּ֣ר פָּ֭נֶיךָ מֵֽעַבְדֶּ֑ךָ &nbsp;&nbsp; כִּֽי־צַר־לִ֝֗י מַהֵ֥ר עֲנֵֽנִי׃",
    "<br>",
    "<a name=\"19\"> </a>",
    "<b>יט</b>",
    " קָרְבָ֣ה אֶל־נַפְשִׁ֣י גְאָלָ֑הּ &nbsp;&nbsp; לְמַ֖עַן אֹֽיְבַ֣י פְּדֵֽנִי׃",
    "<br>",
    "<a name=\"20\"> </a>",
    "<b>כ</b>",
    " אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי וּכְלִמָּתִ֑י &nbsp;&nbsp; נֶ֝גְדְּךָ֗ כָּל־צֽוֹרְרָֽי׃",
    "<br>",
    "<a name=\"21\"> </a>",
    "<b>כא</b>",
    " חֶרְפָּ֤ה&nbsp;׀ שָׁ֥בְרָ֥ה לִבִּ֗י &nbsp;&nbsp; וָֽאָ֫נ֥וּשָׁה",
    "<br>",
    "וָֽאֲקַוֶּ֣ה לָנ֣וּד וָאַ֑יִן &nbsp;&nbsp; וְ֝לַמְנַֽחֲמִ֗ים וְלֹ֣א מָצָֽאתִי׃",
    "<br>",
    "<a name=\"22\"> </a>",
    "<b>כב</b>",
    " וַיִּתְּנ֣וּ בְּבָֽרוּתִ֣י רֹ֑אשׁ &nbsp;&nbsp; וְ֝לִצְמָאִ֗י יַשְׁק֥וּנִי חֹֽמֶץ׃",
    "<br>",
    "<a name=\"23\"> </a>",
    "<b>כג</b>",
    " יְהִֽי־שֻׁלְחָנָ֣ם לִפְנֵיהֶ֣ם לְפָ֑ח &nbsp;&nbsp; וְלִשְׁלוֹמִ֥ים לְמוֹקֵֽשׁ׃",
    "<br>",
    "<a name=\"24\"> </a>",
    "<b>כד</b>",
    " תֶּחְשַׁ֣כְנָה עֵֽ֭ינֵיהֶם מֵֽרְא֑וֹת &nbsp;&nbsp; וּ֝מָתְנֵיהֶ֗ם תָּמִ֥יד הַמְעַֽד׃",
    "<br>",
    "<a name=\"25\"> </a>",
    "<b>כה</b>",
    " שְׁפָךְ־עֲלֵיהֶ֥ם זַעְמֶ֑ךָ &nbsp;&nbsp; וַֽחֲר֥וֹן אַ֝פְּךָ֗ יַשִּׂיגֵֽם׃",
    "<br>",
    "<a name=\"26\"> </a>",
    "<b>כו</b>",
    " תְּהִֽי־טִירָתָ֥ם נְשַׁמָּ֑ה &nbsp;&nbsp; בְּ֝אָֽהֳלֵיהֶ֗ם אַל־יְהִ֥י יֹשֵֽׁב׃",
    "<br>",
    "<a name=\"27\"> </a>",
    "<b>כז</b>",
    " כִּֽי־אַתָּ֣ה אֲשֶׁר־הִכִּ֣יתָ רָדָ֑פוּ &nbsp;&nbsp; וְאֶל־מַכְא֖וֹב חֲלָלֶ֣יךָ יְסַפֵּֽרוּ׃",
    "<br>",
    "<a name=\"28\"> </a>",
    "<b>כח</b>",
    " תְּֽנָה־עָ֭וֺן עַל־עֲוֺנָ֑ם &nbsp;&nbsp; וְאַל־יָ֝בֹ֗אוּ בְּצִדְקָתֶֽךָ׃",
    "<br>",
    "<a name=\"29\"> </a>",
    "<b>כט</b>",
    " יִ֭מָּח֥וּ מִסֵּ֣פֶר חַיִּ֑ים &nbsp;&nbsp; וְעִ֥ם צַ֝דִּיקִ֗ים אַל־יִכָּתֵֽבוּ׃",
    "<br>",
    "<a name=\"30\"> </a>",
    "<b>ל</b>",
    " וַֽ֭אֲנִי עָנִ֣י וְכוֹאֵ֑ב &nbsp;&nbsp; יְשׁוּעָֽתְךָ֖ אֱלֹהִ֣ים תְּשַׂגְּבֵֽנִי׃",
    "<br>",
    "<a name=\"31\"> </a>",
    "<b>לא</b>",
    " אֲהַֽלְלָ֣ה שֵׁם־אֱלֹהִ֣ים בְּשִׁ֑יר &nbsp;&nbsp; וַֽאֲגַדְּלֶ֥נּוּ בְתוֹדָֽה׃",
    "<br>",
    "<a name=\"32\"> </a>",
    "<b>לב</b>",
    " וְתִיטַ֣ב לַֽ֭יהוָה מִשּׁ֥וֹר פָּ֗ר &nbsp;&nbsp; מַקְרִ֥ן מַפְרִֽיס׃",
    "<br>",
    "<a name=\"33\"> </a>",
    "<b>לג</b>",
    " רָא֣וּ עֲנָוִ֣ים יִשְׂמָ֑חוּ &nbsp;&nbsp; דֹּֽרְשֵׁ֥י אֱ֝לֹהִ֗ים וִיחִ֥י לְבַבְכֶֽם׃",
    "<br>",
    "<a name=\"34\"> </a>",
    "<b>לד</b>",
    " כִּֽי־שֹׁמֵ֣עַ אֶל־אֶבְיוֹנִ֣ים יְהוָ֑ה &nbsp;&nbsp; וְאֶת־אֲ֝סִירָ֗יו לֹ֣א בָזָֽה׃",
    "<br>",
    "<a name=\"35\"> </a>",
    "<b>לה</b>",
    " יְֽ֭הַלְלוּהוּ שָׁמַ֣יִם וָאָ֑רֶץ &nbsp;&nbsp; יַ֝מִּ֗ים וְֽכָל־רֹמֵ֥שׂ בָּֽם׃",
    "<br>",
    "<a name=\"36\"> </a>",
    "<b>לו</b>",
    " כִּ֤י אֱלֹהִ֨ים&nbsp;׀ י֘וֹשִׁ֤יעַ צִיּ֗וֹן וְ֭יִבְנֶה עָרֵ֣י יְהוּדָ֑ה &nbsp;&nbsp; וְיָ֥שְׁבוּ שָׁ֝֗ם וִֽירֵשֽׁוּהָ׃",
    "<br>",
    "<a name=\"37\"> </a>",
    "<b>לז</b>",
    " וְזֶ֣רַע עֲ֭בָדָיו יִנְחָל֑וּהָ &nbsp;&nbsp; וְאֹֽהֲבֵ֥י שְׁ֝מ֗וֹ יִשְׁכְּנוּ־בָֽהּ׃"
  ],
  "lines": [
    {
      "verse": "א",
      "text": "לַמְנַצֵּ֬חַ ׀ עַֽל־שׁוֹשַׁנִּ֬ים לְדָוִֽד"
    },
    {
      "verse": "ב",
      "text": "הֽוֹשִׁיעֵ֥נִי אֱלֹהִ֑ים כִּ֤י בָ֖אוּ מַ֣יִם עַד־נָֽפֶשׁ"
    },
    {
      "verse": "ג",
      "text": "טָבַ֤עְתִּי ׀ בִּיוֵ֣ן מְ֭צוּלָה וְאֵ֣ין מָֽעֳמָ֑ד בָּ֥אתִי בְמַֽעֲמַקֵּי־מַ֝֗יִם וְשִׁבֹּ֥לֶת שְׁטָפָֽתְנִי"
    },
    {
      "verse": "ד",
      "text": "יָגַ֣עְתִּי בְקָרְאִי֮ נִחַ֪ר גְּר֫וֹנִ֥י כָּל֥וּ עֵינַ֑י מְ֝יַחֵ֗ל לֵֽאלֹהָֽי"
    },
    {
      "verse": "ה",
      "text": "רַבּ֤וּ ׀ מִשַּֽׂעֲר֣וֹת רֹאשִׁי֮ שֹֽׂנְאַ֪י חִ֫נָּ֥ם עָֽצְמ֣וּ מַ֭צְמִיתַי אֹֽיְבַ֣י שֶׁ֑קֶר אֲשֶׁ֥ר לֹֽא־גָ֝זַ֗לְתִּי אָ֣ז אָשִֽׁיב"
    },
    {
      "verse": "ו",
      "text": "אֱֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י וְ֝אַשְׁמוֹתַ֗י מִמְּךָ֥ לֹֽא־נִכְחָֽדוּ"
    },
    {
      "verse": "ז",
      "text": "אַל־יֵ֘בֹ֤שׁוּ בִ֨י ׀ קֹוֶיךָ֮ אֲדֹנָ֥י יְהוִ֗ה צְבָ֫א֥וֹת אַל־יִכָּ֣לְמֽוּ בִ֣י מְבַקְשֶׁ֑יךָ אֱ֝לֹהֵ֗י יִשְׂרָאֵֽל"
    },
    {
      "verse": "ח",
      "text": "כִּֽי־עָ֭לֶיךָ נָשָׂ֣אתִי חֶרְפָּ֑ה כִּסְּתָ֖ה כְלִמָּ֣ה פָנָֽי"
    },
    {
      "verse": "ט",
      "text": "מ֭וּזָר הָיִ֣יתִי לְאֶחָ֑י וְ֝נָכְרִ֗י לִבְנֵ֥י אִמִּֽי"
    },
    {
      "verse": "י",
      "text": "כִּֽי־קִנְאַ֣ת בֵּֽיתְךָ֣ אֲכָלָ֑תְנִי וְחֶרְפּ֥וֹת חֽ֝וֹרְפֶ֗יךָ נָֽפְל֥וּ עָלָֽי"
    },
    {
      "verse": "יא",
      "text": "וָֽאֶבְכֶּ֣ה בַצּ֣וֹם נַפְשִׁ֑י וַתְּהִ֖י לַֽחֲרָפ֣וֹת לִֽי"
    },
    {
      "verse": "יב",
      "text": "וָֽאֶתְּנָ֣ה לְבוּשִׁ֣י שָׂ֑ק וָֽאֱהִ֖י לָהֶ֣ם לְמָשָֽׁל"
    },
    {
      "verse": "יג",
      "text": "יָשִׂ֣יחוּ בִ֭י יֹ֣שְׁבֵי שָׁ֑עַר וּ֝נְגִינ֗וֹת שׁוֹתֵ֥י שֵׁכָֽר"
    },
    {
      "verse": "יד",
      "text": "וַֽאֲנִ֤י תְפִלָּֽתִי־לְךָ֨ ׀ יְהוָ֡ה עֵ֤ת רָצ֗וֹן אֱלֹהִ֥ים בְּרָב־חַסְדֶּ֑ךָ עֲ֝נֵ֗נִי בֶּֽאֱמֶ֥ת יִשְׁעֶֽךָ"
    },
    {
      "verse": "טו",
      "text": "הַצִּילֵ֣נִי מִ֭טִּיט וְאַל־אֶטְבָּ֑עָה אִנָּֽצְלָ֥ה מִ֝שֹּֽׂנְאַ֗י וּמִמַּ֖עֲמַקֵּי מָֽיִם"
    },
    {
      "verse": "טז",
      "text": "אַל־תִּשְׁטְפֵ֤נִי ׀ שִׁבֹּ֣לֶת מַ֭יִם וְאַל־תִּבְלָעֵ֣נִי מְצוּלָ֑ה וְאַל־תֶּאְטַר־עָלַ֖י בְּאֵ֣ר פִּֽיהָ"
    },
    {
      "verse": "יז",
      "text": "עֲנֵ֣נִי יְ֭הוָה כִּי־ט֣וֹב חַסְדֶּ֑ךָ כְּרֹ֥ב רַֽ֝חֲמֶ֗יךָ פְּנֵ֣ה אֵלָֽי"
    },
    {
      "verse": "יח",
      "text": "וְאַל־תַּסְתֵּ֣ר פָּ֭נֶיךָ מֵֽעַבְדֶּ֑ךָ כִּֽי־צַר־לִ֝֗י מַהֵ֥ר עֲנֵֽנִי"
    },
    {
      "verse": "יט",
      "text": "קָרְבָ֣ה אֶל־נַפְשִׁ֣י גְאָלָ֑הּ לְמַ֖עַן אֹֽיְבַ֣י פְּדֵֽנִי"
    },
    {
      "verse": "כ",
      "text": "אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי וּכְלִמָּתִ֑י נֶ֝גְדְּךָ֗ כָּל־צֽוֹרְרָֽי"
    },
    {
      "verse": "כא",
      "text": "חֶרְפָּ֤ה ׀ שָׁ֥בְרָ֥ה לִבִּ֗י וָֽאָ֫נ֥וּשָׁה וָֽאֲקַוֶּ֣ה לָנ֣וּד וָאַ֑יִן וְ֝לַמְנַֽחֲמִ֗ים וְלֹ֣א מָצָֽאתִי"
    },
    {
      "verse": "כב",
      "text": "וַיִּתְּנ֣וּ בְּבָֽרוּתִ֣י רֹ֑אשׁ וְ֝לִצְמָאִ֗י יַשְׁק֥וּנִי חֹֽמֶץ"
    },
    {
      "verse": "כג",
      "text": "יְהִֽי־שֻׁלְחָנָ֣ם לִפְנֵיהֶ֣ם לְפָ֑ח וְלִשְׁלוֹמִ֥ים לְמוֹקֵֽשׁ"
    },
    {
      "verse": "כד",
      "text": "תֶּחְשַׁ֣כְנָה עֵֽ֭ינֵיהֶם מֵֽרְא֑וֹת וּ֝מָתְנֵיהֶ֗ם תָּמִ֥יד הַמְעַֽד"
    },
    {
      "verse": "כה",
      "text": "שְׁפָךְ־עֲלֵיהֶ֥ם זַעְמֶ֑ךָ וַֽחֲר֥וֹן אַ֝פְּךָ֗ יַשִּׂיגֵֽם"
    },
    {
      "verse": "כו",
      "text": "תְּהִֽי־טִירָתָ֥ם נְשַׁמָּ֑ה בְּ֝אָֽהֳלֵיהֶ֗ם אַל־יְהִ֥י יֹשֵֽׁב"
    },
    {
      "verse": "כז",
      "text": "כִּֽי־אַתָּ֣ה אֲשֶׁר־הִכִּ֣יתָ רָדָ֑פוּ וְאֶל־מַכְא֖וֹב חֲלָלֶ֣יךָ יְסַפֵּֽרוּ"
    },
    {
      "verse": "כח",
      "text": "תְּֽנָה־עָ֭וֺן עַל־עֲוֺנָ֑ם וְאַל־יָ֝בֹ֗אוּ בְּצִדְקָתֶֽךָ"
    },
    {
      "verse": "כט",
      "text": "יִ֭מָּח֥וּ מִסֵּ֣פֶר חַיִּ֑ים וְעִ֥ם צַ֝דִּיקִ֗ים אַל־יִכָּתֵֽבוּ"
    },
    {
      "verse": "ל",
      "text": "וַֽ֭אֲנִי עָנִ֣י וְכוֹאֵ֑ב יְשׁוּעָֽתְךָ֖ אֱלֹהִ֣ים תְּשַׂגְּבֵֽנִי"
    },
    {
      "verse": "לא",
      "text": "אֲהַֽלְלָ֣ה שֵׁם־אֱלֹהִ֣ים בְּשִׁ֑יר וַֽאֲגַדְּלֶ֥נּוּ בְתוֹדָֽה"
    },
    {
      "verse": "לב",
      "text": "וְתִיטַ֣ב לַֽ֭יהוָה מִשּׁ֥וֹר פָּ֗ר מַקְרִ֥ן מַפְרִֽיס"
    },
    {
      "verse": "לג",
      "text": "רָא֣וּ עֲנָוִ֣ים יִשְׂמָ֑חוּ דֹּֽרְשֵׁ֥י אֱ֝לֹהִ֗ים וִיחִ֥י לְבַבְכֶֽם"
    },
    {
      "verse": "לד",
      "text": "כִּֽי־שֹׁמֵ֣עַ אֶל־אֶבְיוֹנִ֣ים יְהוָ֑ה וְאֶת־אֲ֝סִירָ֗יו לֹ֣א בָזָֽה"
    },
    {
      "verse": "לה",
      "text": "יְֽ֭הַלְלוּהוּ שָׁמַ֣יִם וָאָ֑רֶץ יַ֝מִּ֗ים וְֽכָל־רֹמֵ֥שׂ בָּֽם"
    },
    {
      "verse": "לו",
      "text": "כִּ֤י אֱלֹהִ֨ים ׀ י֘וֹשִׁ֤יעַ צִיּ֗וֹן וְ֭יִבְנֶה עָרֵ֣י יְהוּדָ֑ה וְיָ֥שְׁבוּ שָׁ֝֗ם וִֽירֵשֽׁוּהָ"
    },
    {
      "verse": "לז",
      "text": "וְזֶ֣רַע עֲ֭בָדָיו יִנְחָל֑וּהָ וְאֹֽהֲבֵ֥י שְׁ֝מ֗וֹ יִשְׁכְּנוּ־בָֽהּ"
    }
  ],
  "perk": "סט"
}