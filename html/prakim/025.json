{
  "header": "<h1>תהילים פרק כה</h1>",
  "verses": [
    "<b>א</b>",
    " לְדָוִ֡ד &nbsp;&nbsp; אֵלֶ֥יךָ יְ֝הוָ֗ה נַפְשִׁ֥י אֶשָּֽׂא׃",
    "<br>",
    "<a name=\"2\"> </a>",
    "<b>ב</b>",
    " אֱֽלֹהַ֗י בְּךָ֣ בָ֭טַחְתִּי אַל־אֵב֑וֹשָׁה &nbsp;&nbsp; אַל־יַֽעַלְצ֖וּ אֽוֹיְבַ֣י לִֽי׃",
    "<br>",
    "<a name=\"3\"> </a>",
    "<b>ג</b>",
    " גַּ֣ם כָּל־קֹ֭וֶיךָ לֹ֣א יֵבֹ֑שׁוּ &nbsp;&nbsp; יֵ֝בֹ֗שׁוּ הַבּֽוֹגְדִ֥ים רֵיקָֽם׃",
    "<br>",
    "<a name=\"4\"> </a>",
    "<b>ד</b>",
    " דְּרָכֶ֣יךָ יְ֭הוָה הֽוֹדִיעֵ֑נִי &nbsp;&nbsp; אֹ֖רְחוֹתֶ֣יךָ לַמְּדֵֽנִי׃",
    "<br>",
    "<a name=\"5\"> </a>",
    "<b>ה</b>",
    " הַדְרִ֘יכֵ֤נִי בַֽאֲמִתֶּ֨ךָ&nbsp;׀ וְֽלַמְּדֵ֗נִי &nbsp;&nbsp; כִּֽי־אַ֭תָּה אֱלֹהֵ֣י יִשְׁעִ֑י",
    "<br>",
    "אֽוֹתְךָ֥ קִ֝וִּ֗יתִי &nbsp;&nbsp; כָּל־הַיּֽוֹם׃",
    "<br>",
    "<a name=\"6\"> </a>",
    "<b>ו</b>",
    " זְכֹר־רַֽחֲמֶ֣יךָ יְ֭הוָה וַֽחֲסָדֶ֑יךָ &nbsp;&nbsp; כִּ֖י מֵֽעוֹלָ֣ם הֵֽמָּה׃",
    "<br>",
    "<a name=\"7\"> </a>",
    "<b>ז</b>",
    " חַטֹּ֤אות נְעוּרַ֨י&nbsp;׀ וּפְשָׁעַ֗י &nbsp;&nbsp; אַל־תִּ֫זְכֹּ֥ר",
    "<br>",
    "כְּחַסְדְּךָ֥ זְכָר־לִי־אַ֑תָּה &nbsp;&nbsp; לְמַ֖עַן טֽוּבְךָ֣ יְהוָֽה׃",
    "<br>",
    "<a name=\"8\"> </a>",
    "<b>ח</b>",
    " טוֹב־וְיָשָׁ֥ר יְהוָ֑ה &nbsp;&nbsp; עַל־כֵּ֤ן יוֹרֶ֖ה חַטָּאִ֣ים בַּדָּֽרֶךְ׃",
    "<br>",
    "<a name=\"9\"> </a>",
    "<b>ט</b>",
    " יַדְרֵ֣ךְ עֲ֭נָוִים בַּמִּשְׁפָּ֑ט &nbsp;&nbsp; וִֽילַמֵּ֖ד עֲנָוִ֣ים דַּרְכּֽוֹ׃",
    "<br>",
    "<a name=\"10\"> </a>",
    "<b>י</b>",
    " כָּל־אָרְח֣וֹת יְ֭הוָה חֶ֣סֶד וֶֽאֱמֶ֑ת &nbsp;&nbsp; לְנֹֽצְרֵ֥י בְ֝רִית֗וֹ וְעֵֽדֹתָֽיו׃",
    "<br>",
    "<a name=\"11\"> </a>",
    "<b>יא</b>",
    " לְמַֽעַן־שִׁמְךָ֥ יְהוָ֑ה &nbsp;&nbsp; וְֽסָלַחְתָּ֥ לַֽ֝עֲוֺנִ֗י כִּ֣י רַב־הֽוּא׃",
    "<br>",
    "<a name=\"12\"> </a>",
    "<b>יב</b>",
    " מִי־זֶ֣ה הָ֭אִישׁ יְרֵ֣א יְהוָ֑ה &nbsp;&nbsp; י֝וֹרֶ֗נּוּ בְּדֶ֣רֶךְ יִבְחָֽר׃",
    "<br>",
    "<a name=\"13\"> </a>",
    "<b>יג</b>",
    " נַ֭פְשׁוֹ בְּט֣וֹב תָּלִ֑ין &nbsp;&nbsp; וְ֝זַרְע֗וֹ יִ֣ירַשׁ אָֽרֶץ׃",
    "<br>",
    "<a name=\"14\"> </a>",
    "<b>יד</b>",
    " ס֣וֹד יְ֭הוָה לִֽירֵאָ֑יו &nbsp;&nbsp; וּ֝בְרִית֗וֹ לְהֽוֹדִיעָֽם׃",
    "<br>",
    "<a name=\"15\"> </a>",
    "<b>טו</b>",
    " עֵינַ֣י תָּ֭מִיד אֶל־יְהוָ֑ה &nbsp;&nbsp; כִּ֤י הֽוּא־יוֹצִ֖יא מֵרֶ֣שֶׁת רַגְלָֽי׃",
    "<br>",
    "<a name=\"16\"> </a>",
    "<b>טז</b>",
    " פְּנֵֽה־אֵלַ֥י וְחָנֵּ֑נִי &nbsp;&nbsp; כִּֽי־יָחִ֖יד וְעָנִ֣י אָֽנִי׃",
    "<br>",
    "<a name=\"17\"> </a>",
    "<b>יז</b>",
    " צָר֣וֹת לְבָבִ֣י הִרְחִ֑יבוּ &nbsp;&nbsp; מִ֝מְּצֽוּקוֹתַ֗י הֽוֹצִיאֵֽנִי׃",
    "<br>",
    "<a name=\"18\"> </a>",
    "<b>יח</b>",
    " רְאֵ֣ה עָ֭נְיִי וַֽעֲמָלִ֑י &nbsp;&nbsp; וְ֝שָׂ֗א לְכָל־חַטֹּאותָֽי׃",
    "<br>",
    "<a name=\"19\"> </a>",
    "<b>יט</b>",
    " רְאֵֽה־אֹיְבַ֥י כִּי־רָ֑בּוּ &nbsp;&nbsp; וְשִׂנְאַ֖ת חָמָ֣ס שְׂנֵאֽוּנִי׃",
    "<br>",
    "<a name=\"20\"> </a>",
    "<b>כ</b>",
    " שָׁמְרָ֣ה נַ֭פְשִׁי וְהַצִּילֵ֑נִי &nbsp;&nbsp; אַל־אֵ֝ב֗וֹשׁ כִּֽי־חָסִ֥יתִי בָֽךְ׃",
    "<br>",
    "<a name=\"21\"> </a>",
    "<b>כא</b>",
    " תֹּם־וָיֹ֥שֶׁר יִצְּר֑וּנִי &nbsp;&nbsp; כִּ֝֗י קִוִּיתִֽיךָ׃",
    "<br>",
    "<a name=\"22\"> </a>",
    "<b>כב</b>",
    " פְּדֵ֣ה אֱ֭לֹהִים אֶת־יִשְׂרָאֵ֑ל &nbsp;&nbsp; מִ֝כֹּ֗ל צָֽרוֹתָיו׃"
  ],
  "lines": [
    {
      "verse": "א",
      "text": "לְדָוִ֡ד אֵלֶ֥יךָ יְ֝הוָ֗ה נַפְשִׁ֥י אֶשָּֽׂא"
    },
    {
      "verse": "ב",
      "text": "אֱֽלֹהַ֗י בְּךָ֣ בָ֭טַחְתִּי אַל־אֵב֑וֹשָׁה אַל־יַֽעַלְצ֖וּ אֽוֹיְבַ֣י לִֽי"
    },
    {
      "verse": "ג",
      "text": "גַּ֣ם כָּל־קֹ֭וֶיךָ לֹ֣א יֵבֹ֑שׁוּ יֵ֝בֹ֗שׁוּ הַבּֽוֹגְדִ֥ים רֵיקָֽם"
    },
    {
      "verse": "ד",
      "text": "דְּרָכֶ֣יךָ יְ֭הוָה הֽוֹדִיעֵ֑נִי אֹ֖רְחוֹתֶ֣יךָ לַמְּדֵֽנִי"
    },
    {
      "verse": "ה",
      "text": "הַדְרִ֘יכֵ֤נִי בַֽאֲמִתֶּ֨ךָ ׀ וְֽלַמְּדֵ֗נִי כִּֽי־אַ֭תָּה אֱלֹהֵ֣י יִשְׁעִ֑י אֽוֹתְךָ֥ קִ֝וִּ֗יתִי כָּל־הַיּֽוֹם"
    },
    {
      "verse": "ו",
      "text": "זְכֹר־רַֽחֲמֶ֣יךָ יְ֭הוָה וַֽחֲסָדֶ֑יךָ כִּ֖י מֵֽעוֹלָ֣ם הֵֽמָּה"
    },
    {
      "verse": "ז",
      "text": "חַטֹּ֤אות נְעוּרַ֨י ׀ וּפְשָׁעַ֗י אַל־תִּ֫זְכֹּ֥ר כְּחַסְדְּךָ֥ זְכָר־לִי־אַ֑תָּה לְמַ֖עַן טֽוּבְךָ֣ יְהוָֽה"
    },
    {
      "verse": "ח",
      "text": "טוֹב־וְיָשָׁ֥ר יְהוָ֑ה עַל־כֵּ֤ן יוֹרֶ֖ה חַטָּאִ֣ים בַּדָּֽרֶךְ"
    },
    {
      "verse": "ט",
      "text": "יַדְרֵ֣ךְ עֲ֭נָוִים בַּמִּשְׁפָּ֑ט וִֽילַמֵּ֖ד עֲנָוִ֣ים דַּרְכּֽוֹ"
    },
    {
      "verse": "י",
      "text": "כָּל־אָרְח֣וֹת יְ֭הוָה חֶ֣סֶד וֶֽאֱמֶ֑ת לְנֹֽצְרֵ֥י בְ֝רִית֗וֹ וְעֵֽדֹתָֽיו"
    },
    {
      "verse": "יא",
      "text": "לְמַֽעַן־שִׁמְךָ֥ יְהוָ֑ה וְֽסָלַחְתָּ֥ לַֽ֝עֲוֺנִ֗י כִּ֣י רַב־הֽוּא"
    },
    {
      "verse": "יב",
      "text": "מִי־זֶ֣ה הָ֭אִישׁ יְרֵ֣א יְהוָ֑ה י֝וֹרֶ֗נּוּ בְּדֶ֣רֶךְ יִבְחָֽר"
    },
    {
      "verse": "יג",
      "text": "נַ֭פְשׁוֹ בְּט֣וֹב תָּלִ֑ין וְ֝זַרְע֗וֹ יִ֣ירַשׁ אָֽרֶץ"
    },
    {
      "verse": "יד",
      "text": "ס֣וֹד יְ֭הוָה לִֽירֵאָ֑יו וּ֝בְרִית֗וֹ לְהֽוֹדִיעָֽם"
    },
    {
      "verse": "טו",
      "text": "עֵינַ֣י תָּ֭מִיד אֶל־יְהוָ֑ה כִּ֤י הֽוּא־יוֹצִ֖יא מֵרֶ֣שֶׁת רַגְלָֽי"
    },
    {
      "verse": "טז",
      "text": "פְּנֵֽה־אֵלַ֥י וְחָנֵּ֑נִי כִּֽי־יָחִ֖יד וְעָנִ֣י אָֽנִי"
    },
    {
      "verse": "יז",
      "text": "צָר֣וֹת לְבָבִ֣י הִרְחִ֑יבוּ מִ֝מְּצֽוּקוֹתַ֗י הֽוֹצִיאֵֽנִי"
    },
    {
      "verse": "יח",
      "text": "רְאֵ֣ה עָ֭נְיִי וַֽעֲמָלִ֑י וְ֝שָׂ֗א לְכָל־חַטֹּאותָֽי"
    },
    {
      "verse": "יט",
      "text": "רְאֵֽה־אֹיְבַ֥י כִּי־רָ֑בּוּ וְשִׂנְאַ֖ת חָמָ֣ס שְׂנֵאֽוּנִי"
    },
    {
      "verse": "כ",
      "text": "שָׁמְרָ֣ה נַ֭פְשִׁי וְהַצִּילֵ֑נִי אַל־אֵ֝ב֗וֹשׁ כִּֽי־חָסִ֥יתִי בָֽךְ"
    },
    {
      "verse": "כא",
      "text": "תֹּם־וָיֹ֥שֶׁר יִצְּר֑וּנִי כִּ֝֗י קִוִּיתִֽיךָ"
    },
    {
      "verse": "כב",
      "text": "פְּדֵ֣ה אֱ֭לֹהִים אֶת־יִשְׂרָאֵ֑ל מִ֝כֹּ֗ל צָֽרוֹתָיו"
    }
  ],
  "perk": "כה"
}