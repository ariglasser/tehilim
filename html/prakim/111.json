{
  "header": "<h1>תהילים פרק קיא</h1>",
  "verses": [
    "<b>א</b>",
    " הַ֥לְלוּ יָ֨הּ&nbsp;׀",
    "<br>",
    "אוֹדֶ֣ה יְ֭הוָה בְּכָל־לֵבָ֑ב &nbsp;&nbsp; בְּס֖וֹד יְשָׁרִ֣ים וְעֵדָֽה׃",
    "<br>",
    "<a name=\"2\"> </a>",
    "<b>ב</b>",
    " גְּ֭דֹלִים מַֽעֲשֵׂ֣י יְהוָ֑ה &nbsp;&nbsp; דְּ֝רוּשִׁ֗ים לְכָל־חֶפְצֵיהֶֽם׃",
    "<br>",
    "<a name=\"3\"> </a>",
    "<b>ג</b>",
    " הוֹד־וְהָדָ֥ר פָּֽעֳל֑וֹ &nbsp;&nbsp; וְ֝צִדְקָת֗וֹ עֹמֶ֥דֶת לָעַֽד׃",
    "<br>",
    "<a name=\"4\"> </a>",
    "<b>ד</b>",
    " זֵ֣כֶר עָ֭שָׂה לְנִפְלְאוֹתָ֑יו &nbsp;&nbsp; חַנּ֖וּן וְרַח֣וּם יְהוָֽה׃",
    "<br>",
    "<a name=\"5\"> </a>",
    "<b>ה</b>",
    " טֶ֭רֶף נָתַ֣ן לִֽירֵאָ֑יו &nbsp;&nbsp; יִזְכֹּ֖ר לְעוֹלָ֣ם בְּרִיתֽוֹ׃",
    "<br>",
    "<a name=\"6\"> </a>",
    "<b>ו</b>",
    " כֹּ֣חַ מַֽ֭עֲשָׂיו הִגִּ֣יד לְעַמּ֑וֹ &nbsp;&nbsp; לָתֵ֥ת לָ֝הֶ֗ם נַֽחֲלַ֥ת גּוֹיִֽם׃",
    "<br>",
    "<a name=\"7\"> </a>",
    "<b>ז</b>",
    " מַֽעֲשֵׂ֣י יָ֭דָיו אֱמֶ֣ת וּמִשְׁפָּ֑ט &nbsp;&nbsp; נֶֽ֝אֱמָנִ֗ים כָּל־פִּקּוּדָֽיו׃",
    "<br>",
    "<a name=\"8\"> </a>",
    "<b>ח</b>",
    " סְמוּכִ֣ים לָעַ֣ד לְעוֹלָ֑ם &nbsp;&nbsp; עֲ֝שׂוּיִ֗ם בֶּֽאֱמֶ֥ת וְיָשָֽׁר׃",
    "<br>",
    "<a name=\"9\"> </a>",
    "<b>ט</b>",
    " פְּד֤וּת&nbsp;׀ שָׁ֘לַ֤ח לְעַמּ֗וֹ &nbsp;&nbsp; צִוָּֽה־לְעוֹלָ֥ם בְּרִית֑וֹ",
    "<br>",
    "קָד֖וֹשׁ וְנוֹרָ֣א &nbsp;&nbsp; שְׁמֽוֹ׃",
    "<br>",
    "<a name=\"10\"> </a>",
    "<b>י</b>",
    " רֵ֘אשִׁ֤ית חָכְמָ֨ה&nbsp;׀ יִרְאַ֬ת יְהוָ֗ה &nbsp;&nbsp; שֵׂ֣כֶל ט֭וֹב לְכָל־עֹֽשֵׂיהֶ֑ם",
    "<br>",
    "תְּ֝הִלָּת֗וֹ &nbsp;&nbsp; עֹמֶ֥דֶת לָעַֽד׃"
  ],
  "lines": [
    {
      "verse": "א",
      "text": "הַ֥לְלוּ יָ֨הּ ׀ אוֹדֶ֣ה יְ֭הוָה בְּכָל־לֵבָ֑ב בְּס֖וֹד יְשָׁרִ֣ים וְעֵדָֽה"
    },
    {
      "verse": "ב",
      "text": "גְּ֭דֹלִים מַֽעֲשֵׂ֣י יְהוָ֑ה דְּ֝רוּשִׁ֗ים לְכָל־חֶפְצֵיהֶֽם"
    },
    {
      "verse": "ג",
      "text": "הוֹד־וְהָדָ֥ר פָּֽעֳל֑וֹ וְ֝צִדְקָת֗וֹ עֹמֶ֥דֶת לָעַֽד"
    },
    {
      "verse": "ד",
      "text": "זֵ֣כֶר עָ֭שָׂה לְנִפְלְאוֹתָ֑יו חַנּ֖וּן וְרַח֣וּם יְהוָֽה"
    },
    {
      "verse": "ה",
      "text": "טֶ֭רֶף נָתַ֣ן לִֽירֵאָ֑יו יִזְכֹּ֖ר לְעוֹלָ֣ם בְּרִיתֽוֹ"
    },
    {
      "verse": "ו",
      "text": "כֹּ֣חַ מַֽ֭עֲשָׂיו הִגִּ֣יד לְעַמּ֑וֹ לָתֵ֥ת לָ֝הֶ֗ם נַֽחֲלַ֥ת גּוֹיִֽם"
    },
    {
      "verse": "ז",
      "text": "מַֽעֲשֵׂ֣י יָ֭דָיו אֱמֶ֣ת וּמִשְׁפָּ֑ט נֶֽ֝אֱמָנִ֗ים כָּל־פִּקּוּדָֽיו"
    },
    {
      "verse": "ח",
      "text": "סְמוּכִ֣ים לָעַ֣ד לְעוֹלָ֑ם עֲ֝שׂוּיִ֗ם בֶּֽאֱמֶ֥ת וְיָשָֽׁר"
    },
    {
      "verse": "ט",
      "text": "פְּד֤וּת ׀ שָׁ֘לַ֤ח לְעַמּ֗וֹ צִוָּֽה־לְעוֹלָ֥ם בְּרִית֑וֹ קָד֖וֹשׁ וְנוֹרָ֣א שְׁמֽוֹ"
    },
    {
      "verse": "י",
      "text": "רֵ֘אשִׁ֤ית חָכְמָ֨ה ׀ יִרְאַ֬ת יְהוָ֗ה שֵׂ֣כֶל ט֭וֹב לְכָל־עֹֽשֵׂיהֶ֑ם תְּ֝הִלָּת֗וֹ עֹמֶ֥דֶת לָעַֽד"
    }
  ],
  "perk": "קיא"
}