{
  "header": "<h1>תהילים פרק קט</h1>",
  "verses": [
    "<b>א</b>",
    " לַ֭מְנַצֵּחַ לְדָוִ֣ד מִזְמ֑וֹר",
    "<br>",
    "אֱלֹהֵ֥י תְ֝הִלָּתִ֗י &nbsp;&nbsp; אַֽל־תֶּחֱרַֽשׁ׃",
    "<br>",
    "<a name=\"2\"> </a>",
    "<b>ב</b>",
    " כִּ֤י פִ֪י רָשָׁ֡ע וּֽפִי־מִ֭רְמָה עָלַ֣י פָּתָ֑חוּ &nbsp;&nbsp; דִּבְּר֥וּ אִ֝תִּ֗י לְשׁ֣וֹן שָֽׁקֶר׃",
    "<br>",
    "<a name=\"3\"> </a>",
    "<b>ג</b>",
    " וְדִבְרֵ֣י שִׂנְאָ֣ה סְבָב֑וּנִי &nbsp;&nbsp; וַיִּֽלָּחֲמ֥וּנִי חִנָּֽם׃",
    "<br>",
    "<a name=\"4\"> </a>",
    "<b>ד</b>",
    " תַּֽחַת־אַהֲבָתִ֥י יִשְׂטְנ֗וּנִי &nbsp;&nbsp; וַֽאֲנִ֥י תְפִלָּֽה׃",
    "<br>",
    "<a name=\"5\"> </a>",
    "<b>ה</b>",
    " וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה &nbsp;&nbsp; וְ֝שִׂנְאָ֗ה תַּ֣חַת אַֽהֲבָתִֽי׃",
    "<br>",
    "<a name=\"6\"> </a>",
    "<b>ו</b>",
    " הַפְקֵ֣ד עָלָ֣יו רָשָׁ֑ע &nbsp;&nbsp; וְ֝שָׂטָ֗ן יַֽעֲמֹ֥ד עַל־יְמִינֽוֹ׃",
    "<br>",
    "<a name=\"7\"> </a>",
    "<b>ז</b>",
    " בְּ֭הִשָּׁ֣פְטוֹ יֵצֵ֣א רָשָׁ֑ע &nbsp;&nbsp; וּ֝תְפִלָּת֗וֹ תִּֽהְיֶ֥ה לַֽחֲטָאָֽה׃",
    "<br>",
    "<a name=\"8\"> </a>",
    "<b>ח</b>",
    " יִֽהְיוּ־יָמָ֥יו מְעַטִּ֑ים &nbsp;&nbsp; פְּ֝קֻדָּת֗וֹ יִקַּ֥ח אַחֵֽר׃",
    "<br>",
    "<a name=\"9\"> </a>",
    "<b>ט</b>",
    " יִֽהְיוּ־בָנָ֥יו יְתוֹמִ֑ים &nbsp;&nbsp; וְ֝אִשְׁתּ֗וֹ אַלְמָנָֽה׃",
    "<br>",
    "<a name=\"10\"> </a>",
    "<b>י</b>",
    " וְנ֤וֹעַ יָנ֣וּעוּ בָנָ֣יו וְשִׁאֵ֑לוּ &nbsp;&nbsp; וְ֝דָרְשׁ֗וּ מֵחָרְבֽוֹתֵיהֶֽם׃",
    "<br>",
    "<a name=\"11\"> </a>",
    "<b>יא</b>",
    " יְנַקֵּ֣שׁ נ֭וֹשֶׁה לְכָל־אֲשֶׁר־ל֑וֹ &nbsp;&nbsp; וְיָבֹ֖זּוּ זָרִ֣ים יְגִיעֽוֹ׃",
    "<br>",
    "<a name=\"12\"> </a>",
    "<b>יב</b>",
    " אַל־יְהִי־ל֭וֹ מֹשֵׁ֣ךְ חָ֑סֶד &nbsp;&nbsp; וְֽאַל־יְהִ֥י ח֝וֹנֵ֗ן לִֽיתוֹמָֽיו׃",
    "<br>",
    "<a name=\"13\"> </a>",
    "<b>יג</b>",
    " יְהִֽי־אַחֲרִית֥וֹ לְהַכְרִ֑ית &nbsp;&nbsp; בְּד֥וֹר אַ֝חֵ֗ר יִמַּ֥ח שְׁמָֽם׃",
    "<br>",
    "<a name=\"14\"> </a>",
    "<b>יד</b>",
    " יִזָּכֵ֤ר&nbsp;׀ עֲוֺ֣ן אֲ֭בֹתָיו אֶל־יְהוָ֑ה &nbsp;&nbsp; וְחַטַּ֥את אִ֝מּ֗וֹ אַל־תִּמָּֽח׃",
    "<br>",
    "<a name=\"15\"> </a>",
    "<b>טו</b>",
    " יִֽהְי֣וּ נֶֽגֶד־יְהוָ֣ה תָּמִ֑יד &nbsp;&nbsp; וְיַכְרֵ֖ת מֵאֶ֣רֶץ זִכְרָֽם׃",
    "<br>",
    "<a name=\"16\"> </a>",
    "<b>טז</b>",
    " יַ֗עַן &nbsp;&nbsp; אֲשֶׁ֤ר&nbsp;׀ לֹ֥א זָכַר֮ עֲשׂ֪וֹת חָ֥סֶד",
    "<br>",
    "וַיִּרְדֹּ֡ף אִישׁ־עָנִ֣י וְ֭אֶבְיוֹן וְנִכְאֵ֨ה לֵבָ֬ב &nbsp;&nbsp; לְמוֹתֵֽת׃",
    "<br>",
    "<a name=\"17\"> </a>",
    "<b>יז</b>",
    " וַיֶּֽאֱהַ֣ב קְ֭לָלָה וַתְּבוֹאֵ֑הוּ &nbsp;&nbsp; וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃",
    "<br>",
    "<a name=\"18\"> </a>",
    "<b>יח</b>",
    " וַיִּלְבַּ֥שׁ קְלָלָ֗ה כְּמַ֫דּ֥וֹ &nbsp;&nbsp; וַתָּבֹ֣א כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו׃",
    "<br>",
    "<a name=\"19\"> </a>",
    "<b>יט</b>",
    " תְּהִי־ל֭וֹ כְּבֶ֣גֶד יַעְטֶ֑ה &nbsp;&nbsp; וּ֝לְמֵ֗זַח תָּמִ֥יד יַחְגְּרֶֽהָ׃",
    "<br>",
    "<a name=\"20\"> </a>",
    "<b>כ</b>",
    " זֹ֤את פְּעֻלַּ֣ת שֹֽׂ֭טְנַי מֵאֵ֣ת יְהוָ֑ה &nbsp;&nbsp; וְהַדֹּֽבְרִ֥ים רָ֝֗ע עַל־נַפְשִֽׁי׃",
    "<br>",
    "<a name=\"21\"> </a>",
    "<b>כא</b>",
    " וְאַתָּ֤ה&nbsp;׀ יְה֘וִ֤ה אֲדֹנָ֗י &nbsp;&nbsp; עֲֽשֵׂה־אִ֭תִּי לְמַ֣עַן שְׁמֶ֑ךָ",
    "<br>",
    "כִּי־ט֥וֹב חַ֝סְדְּךָ֗ &nbsp;&nbsp; הַצִּילֵֽנִי׃",
    "<br>",
    "<a name=\"22\"> </a>",
    "<b>כב</b>",
    " כִּֽי־עָנִ֣י וְאֶבְי֣וֹן אָנֹ֑כִי &nbsp;&nbsp; וְ֝לִבִּ֗י חָלַ֥ל בְּקִרְבִּֽי׃",
    "<br>",
    "<a name=\"23\"> </a>",
    "<b>כג</b>",
    " כְּצֵל־כִּנְטוֹת֥וֹ נֶֽהֱלָ֑כְתִּי &nbsp;&nbsp; נִ֝נְעַ֗רְתִּי כָּֽאַרְבֶּֽה׃",
    "<br>",
    "<a name=\"24\"> </a>",
    "<b>כד</b>",
    " בִּ֭רְכַּי כָּֽשְׁל֣וּ מִצּ֑וֹם &nbsp;&nbsp; וּ֝בְשָׂרִ֗י כָּחַ֥שׁ מִשָּֽׁמֶן׃",
    "<br>",
    "<a name=\"25\"> </a>",
    "<b>כה</b>",
    " וַֽאֲנִ֤י&nbsp;׀ הָיִ֣יתִי חֶרְפָּ֣ה לָהֶ֑ם &nbsp;&nbsp; יִ֝רְא֗וּנִי יְנִיע֥וּן רֹאשָֽׁם׃",
    "<br>",
    "<a name=\"26\"> </a>",
    "<b>כו</b>",
    " עָ֭זְרֵנִי יְהוָ֣ה אֱלֹהָ֑י &nbsp;&nbsp; ה֖וֹשִׁיעֵ֣נִי כְחַסְדֶּֽךָ׃",
    "<br>",
    "<a name=\"27\"> </a>",
    "<b>כז</b>",
    " וְֽ֭יֵדְעוּ כִּי־יָ֣דְךָ זֹּ֑את &nbsp;&nbsp; אַתָּ֖ה יְהוָ֣ה עֲשִׂיתָֽהּ׃",
    "<br>",
    "<a name=\"28\"> </a>",
    "<b>כח</b>",
    " יְקַֽלְלוּ־הֵמָּה֮ וְאַתָּ֪ה תְבָ֫רֵ֥ךְ &nbsp;&nbsp; קָ֤מוּ&nbsp;׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃",
    "<br>",
    "<a name=\"29\"> </a>",
    "<b>כט</b>",
    " יִלְבְּשׁ֣וּ שֽׂוֹטְנַ֣י כְּלִמָּ֑ה &nbsp;&nbsp; וְיַֽעֲט֖וּ כַמְעִ֣יל בָּשְׁתָּֽם׃",
    "<br>",
    "<a name=\"30\"> </a>",
    "<b>ל</b>",
    " א֘וֹדֶ֤ה יְהוָ֣ה מְאֹ֣ד בְּפִ֑י &nbsp;&nbsp; וּבְת֖וֹךְ רַבִּ֣ים אֲהַֽלְלֶֽנּוּ׃",
    "<br>",
    "<a name=\"31\"> </a>",
    "<b>לא</b>",
    " כִּֽי־יַ֭עֲמֹד לִימִ֣ין אֶבְי֑וֹן &nbsp;&nbsp; לְ֝הוֹשִׁ֗יעַ מִשֹּֽׁפְטֵ֥י נַפְשֽׁוֹ׃"
  ],
  "lines": [
    {
      "verse": "א",
      "text": "לַ֭מְנַצֵּחַ לְדָוִ֣ד מִזְמ֑וֹר אֱלֹהֵ֥י תְ֝הִלָּתִ֗י אַֽל־תֶּחֱרַֽשׁ"
    },
    {
      "verse": "ב",
      "text": "כִּ֤י פִ֪י רָשָׁ֡ע וּֽפִי־מִ֭רְמָה עָלַ֣י פָּתָ֑חוּ דִּבְּר֥וּ אִ֝תִּ֗י לְשׁ֣וֹן שָֽׁקֶר"
    },
    {
      "verse": "ג",
      "text": "וְדִבְרֵ֣י שִׂנְאָ֣ה סְבָב֑וּנִי וַיִּֽלָּחֲמ֥וּנִי חִנָּֽם"
    },
    {
      "verse": "ד",
      "text": "תַּֽחַת־אַהֲבָתִ֥י יִשְׂטְנ֗וּנִי וַֽאֲנִ֥י תְפִלָּֽה"
    },
    {
      "verse": "ה",
      "text": "וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה וְ֝שִׂנְאָ֗ה תַּ֣חַת אַֽהֲבָתִֽי"
    },
    {
      "verse": "ו",
      "text": "הַפְקֵ֣ד עָלָ֣יו רָשָׁ֑ע וְ֝שָׂטָ֗ן יַֽעֲמֹ֥ד עַל־יְמִינֽוֹ"
    },
    {
      "verse": "ז",
      "text": "בְּ֭הִשָּׁ֣פְטוֹ יֵצֵ֣א רָשָׁ֑ע וּ֝תְפִלָּת֗וֹ תִּֽהְיֶ֥ה לַֽחֲטָאָֽה"
    },
    {
      "verse": "ח",
      "text": "יִֽהְיוּ־יָמָ֥יו מְעַטִּ֑ים פְּ֝קֻדָּת֗וֹ יִקַּ֥ח אַחֵֽר"
    },
    {
      "verse": "ט",
      "text": "יִֽהְיוּ־בָנָ֥יו יְתוֹמִ֑ים וְ֝אִשְׁתּ֗וֹ אַלְמָנָֽה"
    },
    {
      "verse": "י",
      "text": "וְנ֤וֹעַ יָנ֣וּעוּ בָנָ֣יו וְשִׁאֵ֑לוּ וְ֝דָרְשׁ֗וּ מֵחָרְבֽוֹתֵיהֶֽם"
    },
    {
      "verse": "יא",
      "text": "יְנַקֵּ֣שׁ נ֭וֹשֶׁה לְכָל־אֲשֶׁר־ל֑וֹ וְיָבֹ֖זּוּ זָרִ֣ים יְגִיעֽוֹ"
    },
    {
      "verse": "יב",
      "text": "אַל־יְהִי־ל֭וֹ מֹשֵׁ֣ךְ חָ֑סֶד וְֽאַל־יְהִ֥י ח֝וֹנֵ֗ן לִֽיתוֹמָֽיו"
    },
    {
      "verse": "יג",
      "text": "יְהִֽי־אַחֲרִית֥וֹ לְהַכְרִ֑ית בְּד֥וֹר אַ֝חֵ֗ר יִמַּ֥ח שְׁמָֽם"
    },
    {
      "verse": "יד",
      "text": "יִזָּכֵ֤ר ׀ עֲוֺ֣ן אֲ֭בֹתָיו אֶל־יְהוָ֑ה וְחַטַּ֥את אִ֝מּ֗וֹ אַל־תִּמָּֽח"
    },
    {
      "verse": "טו",
      "text": "יִֽהְי֣וּ נֶֽגֶד־יְהוָ֣ה תָּמִ֑יד וְיַכְרֵ֖ת מֵאֶ֣רֶץ זִכְרָֽם"
    },
    {
      "verse": "טז",
      "text": "יַ֗עַן אֲשֶׁ֤ר ׀ לֹ֥א זָכַר֮ עֲשׂ֪וֹת חָ֥סֶד וַיִּרְדֹּ֡ף אִישׁ־עָנִ֣י וְ֭אֶבְיוֹן וְנִכְאֵ֨ה לֵבָ֬ב לְמוֹתֵֽת"
    },
    {
      "verse": "יז",
      "text": "וַיֶּֽאֱהַ֣ב קְ֭לָלָה וַתְּבוֹאֵ֑הוּ וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ"
    },
    {
      "verse": "יח",
      "text": "וַיִּלְבַּ֥שׁ קְלָלָ֗ה כְּמַ֫דּ֥וֹ וַתָּבֹ֣א כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו"
    },
    {
      "verse": "יט",
      "text": "תְּהִי־ל֭וֹ כְּבֶ֣גֶד יַעְטֶ֑ה וּ֝לְמֵ֗זַח תָּמִ֥יד יַחְגְּרֶֽהָ"
    },
    {
      "verse": "כ",
      "text": "זֹ֤את פְּעֻלַּ֣ת שֹֽׂ֭טְנַי מֵאֵ֣ת יְהוָ֑ה וְהַדֹּֽבְרִ֥ים רָ֝֗ע עַל־נַפְשִֽׁי"
    },
    {
      "verse": "כא",
      "text": "וְאַתָּ֤ה ׀ יְה֘וִ֤ה אֲדֹנָ֗י עֲֽשֵׂה־אִ֭תִּי לְמַ֣עַן שְׁמֶ֑ךָ כִּי־ט֥וֹב חַ֝סְדְּךָ֗ הַצִּילֵֽנִי"
    },
    {
      "verse": "כב",
      "text": "כִּֽי־עָנִ֣י וְאֶבְי֣וֹן אָנֹ֑כִי וְ֝לִבִּ֗י חָלַ֥ל בְּקִרְבִּֽי"
    },
    {
      "verse": "כג",
      "text": "כְּצֵל־כִּנְטוֹת֥וֹ נֶֽהֱלָ֑כְתִּי נִ֝נְעַ֗רְתִּי כָּֽאַרְבֶּֽה"
    },
    {
      "verse": "כד",
      "text": "בִּ֭רְכַּי כָּֽשְׁל֣וּ מִצּ֑וֹם וּ֝בְשָׂרִ֗י כָּחַ֥שׁ מִשָּֽׁמֶן"
    },
    {
      "verse": "כה",
      "text": "וַֽאֲנִ֤י ׀ הָיִ֣יתִי חֶרְפָּ֣ה לָהֶ֑ם יִ֝רְא֗וּנִי יְנִיע֥וּן רֹאשָֽׁם"
    },
    {
      "verse": "כו",
      "text": "עָ֭זְרֵנִי יְהוָ֣ה אֱלֹהָ֑י ה֖וֹשִׁיעֵ֣נִי כְחַסְדֶּֽךָ"
    },
    {
      "verse": "כז",
      "text": "וְֽ֭יֵדְעוּ כִּי־יָ֣דְךָ זֹּ֑את אַתָּ֖ה יְהוָ֣ה עֲשִׂיתָֽהּ"
    },
    {
      "verse": "כח",
      "text": "יְקַֽלְלוּ־הֵמָּה֮ וְאַתָּ֪ה תְבָ֫רֵ֥ךְ קָ֤מוּ ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח"
    },
    {
      "verse": "כט",
      "text": "יִלְבְּשׁ֣וּ שֽׂוֹטְנַ֣י כְּלִמָּ֑ה וְיַֽעֲט֖וּ כַמְעִ֣יל בָּשְׁתָּֽם"
    },
    {
      "verse": "ל",
      "text": "א֘וֹדֶ֤ה יְהוָ֣ה מְאֹ֣ד בְּפִ֑י וּבְת֖וֹךְ רַבִּ֣ים אֲהַֽלְלֶֽנּוּ"
    },
    {
      "verse": "לא",
      "text": "כִּֽי־יַ֭עֲמֹד לִימִ֣ין אֶבְי֑וֹן לְ֝הוֹשִׁ֗יעַ מִשֹּֽׁפְטֵ֥י נַפְשֽׁוֹ"
    }
  ],
  "perk": "קט"
}