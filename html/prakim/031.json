{
  "header": "<h1>תהילים פרק לא</h1>",
  "verses": [
    "<b>א</b>",
    " לַמְנַצֵּ֗חַ מִזְמ֥וֹר לְדָוִֽד׃",
    "<br>",
    "<a name=\"2\"> </a>",
    "<b>ב</b>",
    " בְּךָֽ־יְהוָ֣ה חָ֭סִיתִי אַל־אֵב֣וֹשָׁה לְעוֹלָ֑ם &nbsp;&nbsp; בְּצִדְקָֽתְךָ֥ פַלְּטֵֽנִי׃",
    "<br>",
    "<a name=\"3\"> </a>",
    "<b>ג</b>",
    " הַטֵּ֤ה אֵלַ֨י&nbsp;׀ אָזְנְךָ֮ &nbsp;&nbsp; מְהֵרָ֪ה הַצִּ֫ילֵ֥נִי",
    "<br>",
    "הֱיֵ֤ה לִ֨י&nbsp;׀ לְֽצוּר־מָ֭עוֹז לְבֵ֥ית מְצוּד֗וֹת &nbsp;&nbsp; לְהֽוֹשִׁיעֵֽנִי׃",
    "<br>",
    "<a name=\"4\"> </a>",
    "<b>ד</b>",
    " כִּֽי־סַלְעִ֣י וּמְצֽוּדָתִ֣י אָ֑תָּה &nbsp;&nbsp; וּלְמַ֥עַן שִׁ֝מְךָ֗ תַּֽנְחֵ֥נִי וּֽתְנַהֲלֵֽנִי׃",
    "<br>",
    "<a name=\"5\"> </a>",
    "<b>ה</b>",
    " תּֽוֹצִיאֵ֗נִי מֵרֶ֣שֶׁת ז֭וּ טָ֣מְנוּ לִ֑י &nbsp;&nbsp; כִּֽי־אַ֝תָּ֗ה מָֽעוּזִּֽי׃",
    "<br>",
    "<a name=\"6\"> </a>",
    "<b>ו</b>",
    " בְּיָֽדְךָ֮ אַפְקִ֪יד ר֫וּחִ֥י &nbsp;&nbsp; פָּדִ֖יתָ אוֹתִ֥י יְהוָ֗ה אֵ֣ל אֱמֶֽת׃",
    "<br>",
    "<a name=\"7\"> </a>",
    "<b>ז</b>",
    " שָׂנֵ֗אתִי הַשֹּֽׁמְרִ֥ים הַבְלֵי־שָׁ֑וְא &nbsp;&nbsp; וַֽ֝אֲנִ֗י אֶל־יְהוָ֥ה בָּטָֽחְתִּי׃",
    "<br>",
    "<a name=\"8\"> </a>",
    "<b>ח</b>",
    " אָגִ֥ילָה וְאֶשְׂמְחָ֗ה &nbsp;&nbsp; בְּחַ֫סְדֶּ֥ךָ",
    "<br>",
    "אֲשֶׁ֣ר רָ֭אִיתָ אֶת־עָנְיִ֑י &nbsp;&nbsp; יָ֝דַ֗עְתָּ בְּצָר֥וֹת נַפְשִֽׁי׃",
    "<br>",
    "<a name=\"9\"> </a>",
    "<b>ט</b>",
    " וְלֹ֣א הִ֭סְגַּרְתַּנִי בְּיַד־אוֹיֵ֑ב &nbsp;&nbsp; הֶֽעֱמַ֖דְתָּ בַמֶּרְחָ֣ב רַגְלָֽי׃",
    "<br>",
    "<a name=\"10\"> </a>",
    "<b>י</b>",
    " חָנֵּ֥נִי יְהוָה֮ &nbsp;&nbsp; כִּ֤י צַ֫ר לִ֥י",
    "<br>",
    "עָֽשְׁשָׁ֖ה בְכַ֥עַס עֵינִ֗י &nbsp;&nbsp; נַפְשִׁ֥י וּבִטְנִֽי׃",
    "<br>",
    "<a name=\"11\"> </a>",
    "<b>יא</b>",
    " כִּ֤י כָל֪וּ בְיָג֡וֹן חַיַּי֮ &nbsp;&nbsp; וּשְׁנוֹתַ֪י בַּֽאֲנָ֫חָ֥ה",
    "<br>",
    "כָּשַׁ֣ל בַּֽעֲוֺנִ֣י כֹחִ֑י &nbsp;&nbsp; וַֽעֲצָמַ֥י עָשֵֽׁשׁוּ׃",
    "<br>",
    "<a name=\"12\"> </a>",
    "<b>יב</b>",
    " מִכָּל־צֹֽרְרַ֨י הָיִ֪יתִי חֶרְפָּ֡ה וְלִ֥שְׁכֵנַ֨י&nbsp;׀ מְאֹד֮ &nbsp;&nbsp; וּפַ֪חַד לִֽמְיֻדָּ֫עָ֥י",
    "<br>",
    "רֹאַ֥י בַּח֑וּץ &nbsp;&nbsp; נָֽדְד֥וּ מִמֶּֽנִּי׃",
    "<br>",
    "<a name=\"13\"> </a>",
    "<b>יג</b>",
    " נִ֭שְׁכַּחְתִּי כְּמֵ֣ת מִלֵּ֑ב &nbsp;&nbsp; הָ֝יִ֗יתִי כִּכְלִ֥י אֹבֵֽד׃",
    "<br>",
    "<a name=\"14\"> </a>",
    "<b>יד</b>",
    " כִּ֤י שָׁמַ֨עְתִּי&nbsp;׀ דִּבַּ֥ת רַבִּים֮ &nbsp;&nbsp; מָג֪וֹר מִסָּ֫בִ֥יב",
    "<br>",
    "בְּהִוָּֽסְדָ֣ם יַ֣חַד עָלַ֑י &nbsp;&nbsp; לָקַ֖חַת נַפְשִׁ֣י זָמָֽמוּ׃",
    "<br>",
    "<a name=\"15\"> </a>",
    "<b>טו</b>",
    " וַֽאֲנִ֤י&nbsp;׀ עָלֶ֣יךָ בָטַ֣חְתִּי יְהוָ֑ה &nbsp;&nbsp; אָ֝מַ֗רְתִּי אֱלֹהַ֥י אָֽתָּה׃",
    "<br>",
    "<a name=\"16\"> </a>",
    "<b>טז</b>",
    " בְּיָֽדְךָ֥ עִתֹּתָ֑י &nbsp;&nbsp; הַצִּ֘ילֵ֤נִי מִיַּד־אֽ֝וֹיְבַ֗י וּמֵרֹֽדְפָֽי׃",
    "<br>",
    "<a name=\"17\"> </a>",
    "<b>יז</b>",
    " הָאִ֣ירָה פָ֭נֶיךָ עַל־עַבְדֶּ֑ךָ &nbsp;&nbsp; ה֖וֹשִׁיעֵ֣נִי בְחַסְדֶּֽךָ׃",
    "<br>",
    "<a name=\"18\"> </a>",
    "<b>יח</b>",
    " יְֽהוָ֗ה אַל־אֵ֭בוֹשָׁה כִּ֣י קְרָאתִ֑יךָ &nbsp;&nbsp; יֵבֹ֥שׁוּ רְ֝שָׁעִ֗ים יִדְּמ֥וּ לִשְׁאֽוֹל׃",
    "<br>",
    "<a name=\"19\"> </a>",
    "<b>יט</b>",
    " תֵּ֥אָלַ֗מְנָה שִׂפְתֵ֫י שָׁ֥קֶר &nbsp;&nbsp; הַדֹּֽבְר֖וֹת עַל־צַדִּ֥יק עָתָ֗ק בְּגַֽאֲוָ֥ה וָבֽוּז׃",
    "<br>",
    "<a name=\"20\"> </a>",
    "<b>כ</b>",
    " מָ֤ה רַֽב־טוּבְךָ֮ &nbsp;&nbsp; אֲשֶׁר־צָפַ֪נְתָּ לִּֽירֵ֫אֶ֥יךָ",
    "<br>",
    "פָּ֭עַלְתָּ לַֽחֹסִ֣ים בָּ֑ךְ &nbsp;&nbsp; נֶ֝֗גֶד בְּנֵ֣י אָדָֽם׃",
    "<br>",
    "<a name=\"21\"> </a>",
    "<b>כא</b>",
    " תַּסְתִּירֵ֤ם&nbsp;׀ בְּסֵ֥תֶר פָּנֶיךָ֮ &nbsp;&nbsp; מֵֽרֻכְסֵ֫י אִ֥ישׁ",
    "<br>",
    "תִּצְפְּנֵ֥ם בְּסֻכָּ֗ה &nbsp;&nbsp; מֵרִ֥יב לְשֹׁנֽוֹת׃",
    "<br>",
    "<a name=\"22\"> </a>",
    "<b>כב</b>",
    " בָּר֥וּךְ יְהוָ֑ה &nbsp;&nbsp; כִּ֥י הִפְלִ֘יא חַסְדּ֥וֹ לִ֝֗י בְּעִ֣יר מָצֽוֹר׃",
    "<br>",
    "<a name=\"23\"> </a>",
    "<b>כג</b>",
    " וַֽאֲנִ֤י&nbsp;׀ אָ֘מַ֤רְתִּי בְחָפְזִ֗י &nbsp;&nbsp; נִגְרַזְתִּי֮ מִנֶּ֪גֶד עֵ֫ינֶ֥יךָ",
    "<br>",
    "אָכֵ֗ן שָׁ֭מַעְתָּ ק֥וֹל תַּֽחֲנוּנַ֗י &nbsp;&nbsp; בְּשַׁוְּעִ֥י אֵלֶֽיךָ׃",
    "<br>",
    "<a name=\"24\"> </a>",
    "<b>כד</b>",
    " אֶ֥הֱב֥וּ אֶֽת־יְהוָ֗ה &nbsp;&nbsp; כָּֽל־חֲסִ֫ידָ֥יו",
    "<br>",
    "אֱ֭מוּנִים נֹצֵ֣ר יְהוָ֑ה &nbsp;&nbsp; וּמְשַׁלֵּ֥ם עַל־יֶ֝֗תֶר עֹשֵׂ֥ה גַֽאֲוָֽה׃",
    "<br>",
    "<a name=\"25\"> </a>",
    "<b>כה</b>",
    " חִ֭זְקוּ וְיַֽאֲמֵ֣ץ לְבַבְכֶ֑ם &nbsp;&nbsp; כָּל־הַ֝מְיַֽחֲלִ֗ים לַֽיהוָֽה׃"
  ],
  "lines": [
    {
      "verse": "א",
      "text": "לַמְנַצֵּ֗חַ מִזְמ֥וֹר לְדָוִֽד"
    },
    {
      "verse": "ב",
      "text": "בְּךָֽ־יְהוָ֣ה חָ֭סִיתִי אַל־אֵב֣וֹשָׁה לְעוֹלָ֑ם בְּצִדְקָֽתְךָ֥ פַלְּטֵֽנִי"
    },
    {
      "verse": "ג",
      "text": "הַטֵּ֤ה אֵלַ֨י ׀ אָזְנְךָ֮ מְהֵרָ֪ה הַצִּ֫ילֵ֥נִי הֱיֵ֤ה לִ֨י ׀ לְֽצוּר־מָ֭עוֹז לְבֵ֥ית מְצוּד֗וֹת לְהֽוֹשִׁיעֵֽנִי"
    },
    {
      "verse": "ד",
      "text": "כִּֽי־סַלְעִ֣י וּמְצֽוּדָתִ֣י אָ֑תָּה וּלְמַ֥עַן שִׁ֝מְךָ֗ תַּֽנְחֵ֥נִי וּֽתְנַהֲלֵֽנִי"
    },
    {
      "verse": "ה",
      "text": "תּֽוֹצִיאֵ֗נִי מֵרֶ֣שֶׁת ז֭וּ טָ֣מְנוּ לִ֑י כִּֽי־אַ֝תָּ֗ה מָֽעוּזִּֽי"
    },
    {
      "verse": "ו",
      "text": "בְּיָֽדְךָ֮ אַפְקִ֪יד ר֫וּחִ֥י פָּדִ֖יתָ אוֹתִ֥י יְהוָ֗ה אֵ֣ל אֱמֶֽת"
    },
    {
      "verse": "ז",
      "text": "שָׂנֵ֗אתִי הַשֹּֽׁמְרִ֥ים הַבְלֵי־שָׁ֑וְא וַֽ֝אֲנִ֗י אֶל־יְהוָ֥ה בָּטָֽחְתִּי"
    },
    {
      "verse": "ח",
      "text": "אָגִ֥ילָה וְאֶשְׂמְחָ֗ה בְּחַ֫סְדֶּ֥ךָ אֲשֶׁ֣ר רָ֭אִיתָ אֶת־עָנְיִ֑י יָ֝דַ֗עְתָּ בְּצָר֥וֹת נַפְשִֽׁי"
    },
    {
      "verse": "ט",
      "text": "וְלֹ֣א הִ֭סְגַּרְתַּנִי בְּיַד־אוֹיֵ֑ב הֶֽעֱמַ֖דְתָּ בַמֶּרְחָ֣ב רַגְלָֽי"
    },
    {
      "verse": "י",
      "text": "חָנֵּ֥נִי יְהוָה֮ כִּ֤י צַ֫ר לִ֥י עָֽשְׁשָׁ֖ה בְכַ֥עַס עֵינִ֗י נַפְשִׁ֥י וּבִטְנִֽי"
    },
    {
      "verse": "יא",
      "text": "כִּ֤י כָל֪וּ בְיָג֡וֹן חַיַּי֮ וּשְׁנוֹתַ֪י בַּֽאֲנָ֫חָ֥ה כָּשַׁ֣ל בַּֽעֲוֺנִ֣י כֹחִ֑י וַֽעֲצָמַ֥י עָשֵֽׁשׁוּ"
    },
    {
      "verse": "יב",
      "text": "מִכָּל־צֹֽרְרַ֨י הָיִ֪יתִי חֶרְפָּ֡ה וְלִ֥שְׁכֵנַ֨י ׀ מְאֹד֮ וּפַ֪חַד לִֽמְיֻדָּ֫עָ֥י רֹאַ֥י בַּח֑וּץ נָֽדְד֥וּ מִמֶּֽנִּי"
    },
    {
      "verse": "יג",
      "text": "נִ֭שְׁכַּחְתִּי כְּמֵ֣ת מִלֵּ֑ב הָ֝יִ֗יתִי כִּכְלִ֥י אֹבֵֽד"
    },
    {
      "verse": "יד",
      "text": "כִּ֤י שָׁמַ֨עְתִּי ׀ דִּבַּ֥ת רַבִּים֮ מָג֪וֹר מִסָּ֫בִ֥יב בְּהִוָּֽסְדָ֣ם יַ֣חַד עָלַ֑י לָקַ֖חַת נַפְשִׁ֣י זָמָֽמוּ"
    },
    {
      "verse": "טו",
      "text": "וַֽאֲנִ֤י ׀ עָלֶ֣יךָ בָטַ֣חְתִּי יְהוָ֑ה אָ֝מַ֗רְתִּי אֱלֹהַ֥י אָֽתָּה"
    },
    {
      "verse": "טז",
      "text": "בְּיָֽדְךָ֥ עִתֹּתָ֑י הַצִּ֘ילֵ֤נִי מִיַּד־אֽ֝וֹיְבַ֗י וּמֵרֹֽדְפָֽי"
    },
    {
      "verse": "יז",
      "text": "הָאִ֣ירָה פָ֭נֶיךָ עַל־עַבְדֶּ֑ךָ ה֖וֹשִׁיעֵ֣נִי בְחַסְדֶּֽךָ"
    },
    {
      "verse": "יח",
      "text": "יְֽהוָ֗ה אַל־אֵ֭בוֹשָׁה כִּ֣י קְרָאתִ֑יךָ יֵבֹ֥שׁוּ רְ֝שָׁעִ֗ים יִדְּמ֥וּ לִשְׁאֽוֹל"
    },
    {
      "verse": "יט",
      "text": "תֵּ֥אָלַ֗מְנָה שִׂפְתֵ֫י שָׁ֥קֶר הַדֹּֽבְר֖וֹת עַל־צַדִּ֥יק עָתָ֗ק בְּגַֽאֲוָ֥ה וָבֽוּז"
    },
    {
      "verse": "כ",
      "text": "מָ֤ה רַֽב־טוּבְךָ֮ אֲשֶׁר־צָפַ֪נְתָּ לִּֽירֵ֫אֶ֥יךָ פָּ֭עַלְתָּ לַֽחֹסִ֣ים בָּ֑ךְ נֶ֝֗גֶד בְּנֵ֣י אָדָֽם"
    },
    {
      "verse": "כא",
      "text": "תַּסְתִּירֵ֤ם ׀ בְּסֵ֥תֶר פָּנֶיךָ֮ מֵֽרֻכְסֵ֫י אִ֥ישׁ תִּצְפְּנֵ֥ם בְּסֻכָּ֗ה מֵרִ֥יב לְשֹׁנֽוֹת"
    },
    {
      "verse": "כב",
      "text": "בָּר֥וּךְ יְהוָ֑ה כִּ֥י הִפְלִ֘יא חַסְדּ֥וֹ לִ֝֗י בְּעִ֣יר מָצֽוֹר"
    },
    {
      "verse": "כג",
      "text": "וַֽאֲנִ֤י ׀ אָ֘מַ֤רְתִּי בְחָפְזִ֗י נִגְרַזְתִּי֮ מִנֶּ֪גֶד עֵ֫ינֶ֥יךָ אָכֵ֗ן שָׁ֭מַעְתָּ ק֥וֹל תַּֽחֲנוּנַ֗י בְּשַׁוְּעִ֥י אֵלֶֽיךָ"
    },
    {
      "verse": "כד",
      "text": "אֶ֥הֱב֥וּ אֶֽת־יְהוָ֗ה כָּֽל־חֲסִ֫ידָ֥יו אֱ֭מוּנִים נֹצֵ֣ר יְהוָ֑ה וּמְשַׁלֵּ֥ם עַל־יֶ֝֗תֶר עֹשֵׂ֥ה גַֽאֲוָֽה"
    },
    {
      "verse": "כה",
      "text": "חִ֭זְקוּ וְיַֽאֲמֵ֣ץ לְבַבְכֶ֑ם כָּל־הַ֝מְיַֽחֲלִ֗ים לַֽיהוָֽה"
    }
  ],
  "perk": "לא"
}