{
  "header": "<h1>תהילים פרק נז</h1>",
  "verses": [
    "<b>א</b>",
    " לַמְנַצֵּ֣חַ אַל־תַּ֭שְׁחֵת לְדָוִ֣ד מִכְתָּ֑ם &nbsp;&nbsp; בְּבָרְח֥וֹ מִפְּנֵי־שָׁ֝א֗וּל בַּמְּעָרָֽה׃",
    "<br>",
    "<a name=\"2\"> </a>",
    "<b>ב</b>",
    " חָנֵּ֤נִי אֱלֹהִ֨ים&nbsp;׀ חָנֵּ֗נִי &nbsp;&nbsp; כִּ֥י בְךָ֮ חָסָ֪יָה נַ֫פְשִׁ֥י",
    "<br>",
    "וּבְצֵֽל־כְּנָפֶ֥יךָ אֶחְסֶ֑ה &nbsp;&nbsp; עַ֝֗ד יַֽעֲבֹ֥ר הַוּֽוֹת׃",
    "<br>",
    "<a name=\"3\"> </a>",
    "<b>ג</b>",
    " אֶ֭קְרָא לֵֽאלֹהִ֣ים עֶלְי֑וֹן &nbsp;&nbsp; לָ֝אֵ֗ל גֹּמֵ֥ר עָלָֽי׃",
    "<br>",
    "<a name=\"4\"> </a>",
    "<b>ד</b>",
    " יִשְׁלַ֤ח מִשָּׁמַ֨יִם&nbsp;׀ וְֽיוֹשִׁיעֵ֗נִי &nbsp;&nbsp; חֵרֵ֣ף שֹֽׁאֲפִ֣י סֶ֑לָה",
    "<br>",
    "יִשְׁלַ֥ח אֱ֝לֹהִ֗ים &nbsp;&nbsp; חַסְדּ֥וֹ וַֽאֲמִתּֽוֹ׃",
    "<br>",
    "<a name=\"5\"> </a>",
    "<b>ה</b>",
    " נַפְשִׁ֤י&nbsp;׀ בְּת֥וֹךְ לְבָאִם֮ &nbsp;&nbsp; אֶשְׁכְּבָ֪ה לֹֽ֫הֲטִ֥ים",
    "<br>",
    "בְּֽנֵי־אָדָ֗ם שִׁ֭נֵּיהֶם חֲנִ֣ית וְחִצִּ֑ים &nbsp;&nbsp; וּ֝לְשׁוֹנָ֗ם חֶ֣רֶב חַדָּֽה׃",
    "<br>",
    "<a name=\"6\"> </a>",
    "<b>ו</b>",
    " ר֣וּמָה עַל־הַשָּׁמַ֣יִם אֱלֹהִ֑ים &nbsp;&nbsp; עַ֖ל כָּל־הָאָ֣רֶץ כְּבוֹדֶֽךָ׃",
    "<br>",
    "<a name=\"7\"> </a>",
    "<b>ז</b>",
    " רֶ֤שֶׁת&nbsp;׀ הֵכִ֣ינוּ לִפְעָמַי֮ &nbsp;&nbsp; כָּפַ֪ף נַ֫פְשִׁ֥י",
    "<br>",
    "כָּר֣וּ לְפָנַ֣י שִׁיחָ֑ה &nbsp;&nbsp; נָֽפְל֖וּ בְתוֹכָ֣הּ סֶֽלָה׃",
    "<br>",
    "<a name=\"8\"> </a>",
    "<b>ח</b>",
    " נָ֘כ֤וֹן לִבִּ֣י אֱ֭לֹהִים נָכ֣וֹן לִבִּ֑י &nbsp;&nbsp; אָ֝שִׁ֗ירָה וַֽאֲזַמֵּֽרָה׃",
    "<br>",
    "<a name=\"9\"> </a>",
    "<b>ט</b>",
    " ע֤וּרָה כְבוֹדִ֗י ע֭וּרָ֥ה הַנֵּ֥בֶל וְכִנּ֗וֹר &nbsp;&nbsp; אָעִ֥ירָה שָּֽׁחַר׃",
    "<br>",
    "<a name=\"10\"> </a>",
    "<b>י</b>",
    " אֽוֹדְךָ֖ בָֽעַמִּ֥ים&nbsp;׀ אֲדֹנָ֑י &nbsp;&nbsp; אֲ֝זַמֶּרְךָ֗ בַּלְאֻמִּֽים׃",
    "<br>",
    "<a name=\"11\"> </a>",
    "<b>יא</b>",
    " כִּֽי־גָדֹ֣ל עַד־שָׁמַ֣יִם חַסְדֶּ֑ךָ &nbsp;&nbsp; וְֽעַד־שְׁחָקִ֥ים אֲמִתֶּֽךָ׃",
    "<br>",
    "<a name=\"12\"> </a>",
    "<b>יב</b>",
    " ר֣וּמָה עַל־שָׁמַ֣יִם אֱלֹהִ֑ים &nbsp;&nbsp; עַ֖ל כָּל־הָאָ֣רֶץ כְּבוֹדֶֽךָ׃"
  ],
  "lines": [
    {
      "verse": "א",
      "text": "לַמְנַצֵּ֣חַ אַל־תַּ֭שְׁחֵת לְדָוִ֣ד מִכְתָּ֑ם בְּבָרְח֥וֹ מִפְּנֵי־שָׁ֝א֗וּל בַּמְּעָרָֽה"
    },
    {
      "verse": "ב",
      "text": "חָנֵּ֤נִי אֱלֹהִ֨ים ׀ חָנֵּ֗נִי כִּ֥י בְךָ֮ חָסָ֪יָה נַ֫פְשִׁ֥י וּבְצֵֽל־כְּנָפֶ֥יךָ אֶחְסֶ֑ה עַ֝֗ד יַֽעֲבֹ֥ר הַוּֽוֹת"
    },
    {
      "verse": "ג",
      "text": "אֶ֭קְרָא לֵֽאלֹהִ֣ים עֶלְי֑וֹן לָ֝אֵ֗ל גֹּמֵ֥ר עָלָֽי"
    },
    {
      "verse": "ד",
      "text": "יִשְׁלַ֤ח מִשָּׁמַ֨יִם ׀ וְֽיוֹשִׁיעֵ֗נִי חֵרֵ֣ף שֹֽׁאֲפִ֣י סֶ֑לָה יִשְׁלַ֥ח אֱ֝לֹהִ֗ים חַסְדּ֥וֹ וַֽאֲמִתּֽוֹ"
    },
    {
      "verse": "ה",
      "text": "נַפְשִׁ֤י ׀ בְּת֥וֹךְ לְבָאִם֮ אֶשְׁכְּבָ֪ה לֹֽ֫הֲטִ֥ים בְּֽנֵי־אָדָ֗ם שִׁ֭נֵּיהֶם חֲנִ֣ית וְחִצִּ֑ים וּ֝לְשׁוֹנָ֗ם חֶ֣רֶב חַדָּֽה"
    },
    {
      "verse": "ו",
      "text": "ר֣וּמָה עַל־הַשָּׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבוֹדֶֽךָ"
    },
    {
      "verse": "ז",
      "text": "רֶ֤שֶׁת ׀ הֵכִ֣ינוּ לִפְעָמַי֮ כָּפַ֪ף נַ֫פְשִׁ֥י כָּר֣וּ לְפָנַ֣י שִׁיחָ֑ה נָֽפְל֖וּ בְתוֹכָ֣הּ סֶֽלָה"
    },
    {
      "verse": "ח",
      "text": "נָ֘כ֤וֹן לִבִּ֣י אֱ֭לֹהִים נָכ֣וֹן לִבִּ֑י אָ֝שִׁ֗ירָה וַֽאֲזַמֵּֽרָה"
    },
    {
      "verse": "ט",
      "text": "ע֤וּרָה כְבוֹדִ֗י ע֭וּרָ֥ה הַנֵּ֥בֶל וְכִנּ֗וֹר אָעִ֥ירָה שָּֽׁחַר"
    },
    {
      "verse": "י",
      "text": "אֽוֹדְךָ֖ בָֽעַמִּ֥ים ׀ אֲדֹנָ֑י אֲ֝זַמֶּרְךָ֗ בַּלְאֻמִּֽים"
    },
    {
      "verse": "יא",
      "text": "כִּֽי־גָדֹ֣ל עַד־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ"
    },
    {
      "verse": "יב",
      "text": "ר֣וּמָה עַל־שָׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבוֹדֶֽךָ"
    }
  ],
  "perk": "נז"
}