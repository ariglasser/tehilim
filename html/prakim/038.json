{
  "header": "<h1>תהילים פרק לח</h1>",
  "verses": [
    "<b>א</b>",
    " מִזְמ֖וֹר לְדָוִ֣ד לְהַזְכִּֽיר׃",
    "<br>",
    "<a name=\"2\"> </a>",
    "<b>ב</b>",
    " יְֽהוָ֗ה אַל־בְּקֶצְפְּךָ֥ תֽוֹכִיחֵ֑נִי &nbsp;&nbsp; וּֽבַחֲמָתְךָ֥ תְיַסְּרֵֽנִי׃",
    "<br>",
    "<a name=\"3\"> </a>",
    "<b>ג</b>",
    " כִּֽי־חִ֭צֶּיךָ נִ֣חֲתוּ בִ֑י &nbsp;&nbsp; וַתִּנְחַ֖ת עָלַ֣י יָדֶֽךָ׃",
    "<br>",
    "<a name=\"4\"> </a>",
    "<b>ד</b>",
    " אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ &nbsp;&nbsp; אֵין־שָׁל֥וֹם בַּֽ֝עֲצָמַ֗י מִפְּנֵ֥י חַטָּאתִֽי׃",
    "<br>",
    "<a name=\"5\"> </a>",
    "<b>ה</b>",
    " כִּ֣י עֲ֭וֺֽנֹתַי עָֽבְר֣וּ רֹאשִׁ֑י &nbsp;&nbsp; כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי׃",
    "<br>",
    "<a name=\"6\"> </a>",
    "<b>ו</b>",
    " הִבְאִ֣ישׁוּ נָ֭מַקּוּ חַבּֽוּרֹתָ֑י &nbsp;&nbsp; מִ֝פְּנֵ֗י אִוַּלְתִּֽי׃",
    "<br>",
    "<a name=\"7\"> </a>",
    "<b>ז</b>",
    " נַֽעֲוֵ֣יתִי שַׁחֹ֣תִי עַד־מְאֹ֑ד &nbsp;&nbsp; כָּל־הַ֝יּ֗וֹם קֹדֵ֥ר הִלָּֽכְתִּי׃",
    "<br>",
    "<a name=\"8\"> </a>",
    "<b>ח</b>",
    " כִּֽי־כְ֭סָלַי מָֽלְא֣וּ נִקְלֶ֑ה &nbsp;&nbsp; וְאֵ֥ין מְ֝תֹ֗ם בִּבְשָׂרִֽי׃",
    "<br>",
    "<a name=\"9\"> </a>",
    "<b>ט</b>",
    " נְפוּג֣וֹתִי וְנִדְכֵּ֣יתִי עַד־מְאֹ֑ד &nbsp;&nbsp; שָׁ֝אַ֗גְתִּי מִֽנַּהֲמַ֥ת לִבִּֽי׃",
    "<br>",
    "<a name=\"10\"> </a>",
    "<b>י</b>",
    " אֲֽדֹנָ֗י נֶגְדְּךָ֥ כָל־תַּֽאֲוָתִ֑י &nbsp;&nbsp; וְ֝אַנְחָתִ֗י מִמְּךָ֥ לֹֽא־נִסְתָּֽרָה׃",
    "<br>",
    "<a name=\"11\"> </a>",
    "<b>יא</b>",
    " לִבִּ֣י סְ֭חַרְחַר עֲזָבַ֣נִי כֹחִ֑י &nbsp;&nbsp; וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃",
    "<br>",
    "<a name=\"12\"> </a>",
    "<b>יב</b>",
    " אֹֽהֲבַ֨י&nbsp;׀ וְרֵעַ֗י מִנֶּ֣גֶד נִגְעִ֣י יַֽעֲמֹ֑דוּ &nbsp;&nbsp; וּ֝קְרוֹבַ֗י מֵֽרָחֹ֥ק עָמָֽדוּ׃",
    "<br>",
    "<a name=\"13\"> </a>",
    "<b>יג</b>",
    " וַיְנַקְשׁ֤וּ&nbsp;׀ מְבַקְשֵׁ֬י נַפְשִׁ֗י וְדֹֽרְשֵׁ֣י רָֽ֭עָתִי דִּבְּר֣וּ הַוּ֑וֹת &nbsp;&nbsp; וּ֝מִרְמ֗וֹת כָּל־הַיּ֥וֹם יֶהְגּֽוּ׃",
    "<br>",
    "<a name=\"14\"> </a>",
    "<b>יד</b>",
    " וַֽאֲנִ֣י כְ֭חֵרֵשׁ לֹ֣א אֶשְׁמָ֑ע &nbsp;&nbsp; וּ֝כְאִלֵּ֗ם לֹ֣א יִפְתַּח־פִּֽיו׃",
    "<br>",
    "<a name=\"15\"> </a>",
    "<b>טו</b>",
    " וָֽאֱהִ֗י כְּ֭אִישׁ אֲשֶׁ֣ר לֹֽא־שֹׁמֵ֑עַ &nbsp;&nbsp; וְאֵ֥ין בְּ֝פִ֗יו תּֽוֹכָחֽוֹת׃",
    "<br>",
    "<a name=\"16\"> </a>",
    "<b>טז</b>",
    " כִּֽי־לְךָ֣ יְהוָ֣ה הוֹחָ֑לְתִּי &nbsp;&nbsp; אַתָּ֥ה תַֽ֝עֲנֶ֗ה אֲדֹנָ֥י אֱלֹהָֽי׃",
    "<br>",
    "<a name=\"17\"> </a>",
    "<b>יז</b>",
    " כִּֽי־אָ֭מַרְתִּי פֶּן־יִשְׂמְחוּ־לִ֑י &nbsp;&nbsp; בְּמ֥וֹט רַ֝גְלִ֗י עָלַ֥י הִגְדִּֽילוּ׃",
    "<br>",
    "<a name=\"18\"> </a>",
    "<b>יח</b>",
    " כִּֽי־אֲ֭נִי לְצֶ֣לַע נָכ֑וֹן &nbsp;&nbsp; וּמַכְאוֹבִ֖י נֶגְדִּ֣י תָמִֽיד׃",
    "<br>",
    "<a name=\"19\"> </a>",
    "<b>יט</b>",
    " כִּֽי־עֲוֺנִ֥י אַגִּ֑יד &nbsp;&nbsp; אֶ֝דְאַ֗ג מֵ֖חַטָּאתִֽי׃",
    "<br>",
    "<a name=\"20\"> </a>",
    "<b>כ</b>",
    " וְֽ֭אֹיְבַי חַיִּ֣ים עָצֵ֑מוּ &nbsp;&nbsp; וְרַבּ֖וּ שֹֽׂנְאַ֣י שָֽׁקֶר׃",
    "<br>",
    "<a name=\"21\"> </a>",
    "<b>כא</b>",
    " וּמְשַׁלְּמֵ֣י רָ֭עָה תַּ֣חַת טוֹבָ֑ה &nbsp;&nbsp; יִ֝שְׂטְנ֗וּנִי תַּ֣חַת רדופי־ ",
    "<span class=\"qri\">רָֽדְפִי־</span>",
    " טֽוֹב׃",
    "<br>",
    "<a name=\"22\"> </a>",
    "<b>כב</b>",
    " אַל־תַּֽעַזְבֵ֥נִי יְהוָ֑ה &nbsp;&nbsp; אֱ֝לֹהַ֗י אַל־תִּרְחַ֥ק מִמֶּֽנִּי׃",
    "<br>",
    "<a name=\"23\"> </a>",
    "<b>כג</b>",
    " ח֥וּשָׁה לְעֶזְרָתִ֑י &nbsp;&nbsp; אֲ֝דֹנָ֗י תְּשֽׁוּעָתִֽי׃"
  ],
  "lines": [
    {
      "verse": "א",
      "text": "מִזְמ֖וֹר לְדָוִ֣ד לְהַזְכִּֽיר"
    },
    {
      "verse": "ב",
      "text": "יְֽהוָ֗ה אַל־בְּקֶצְפְּךָ֥ תֽוֹכִיחֵ֑נִי וּֽבַחֲמָתְךָ֥ תְיַסְּרֵֽנִי"
    },
    {
      "verse": "ג",
      "text": "כִּֽי־חִ֭צֶּיךָ נִ֣חֲתוּ בִ֑י וַתִּנְחַ֖ת עָלַ֣י יָדֶֽךָ"
    },
    {
      "verse": "ד",
      "text": "אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ אֵין־שָׁל֥וֹם בַּֽ֝עֲצָמַ֗י מִפְּנֵ֥י חַטָּאתִֽי"
    },
    {
      "verse": "ה",
      "text": "כִּ֣י עֲ֭וֺֽנֹתַי עָֽבְר֣וּ רֹאשִׁ֑י כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי"
    },
    {
      "verse": "ו",
      "text": "הִבְאִ֣ישׁוּ נָ֭מַקּוּ חַבּֽוּרֹתָ֑י מִ֝פְּנֵ֗י אִוַּלְתִּֽי"
    },
    {
      "verse": "ז",
      "text": "נַֽעֲוֵ֣יתִי שַׁחֹ֣תִי עַד־מְאֹ֑ד כָּל־הַ֝יּ֗וֹם קֹדֵ֥ר הִלָּֽכְתִּי"
    },
    {
      "verse": "ח",
      "text": "כִּֽי־כְ֭סָלַי מָֽלְא֣וּ נִקְלֶ֑ה וְאֵ֥ין מְ֝תֹ֗ם בִּבְשָׂרִֽי"
    },
    {
      "verse": "ט",
      "text": "נְפוּג֣וֹתִי וְנִדְכֵּ֣יתִי עַד־מְאֹ֑ד שָׁ֝אַ֗גְתִּי מִֽנַּהֲמַ֥ת לִבִּֽי"
    },
    {
      "verse": "י",
      "text": "אֲֽדֹנָ֗י נֶגְדְּךָ֥ כָל־תַּֽאֲוָתִ֑י וְ֝אַנְחָתִ֗י מִמְּךָ֥ לֹֽא־נִסְתָּֽרָה"
    },
    {
      "verse": "יא",
      "text": "לִבִּ֣י סְ֭חַרְחַר עֲזָבַ֣נִי כֹחִ֑י וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי"
    },
    {
      "verse": "יב",
      "text": "אֹֽהֲבַ֨י ׀ וְרֵעַ֗י מִנֶּ֣גֶד נִגְעִ֣י יַֽעֲמֹ֑דוּ וּ֝קְרוֹבַ֗י מֵֽרָחֹ֥ק עָמָֽדוּ"
    },
    {
      "verse": "יג",
      "text": "וַיְנַקְשׁ֤וּ ׀ מְבַקְשֵׁ֬י נַפְשִׁ֗י וְדֹֽרְשֵׁ֣י רָֽ֭עָתִי דִּבְּר֣וּ הַוּ֑וֹת וּ֝מִרְמ֗וֹת כָּל־הַיּ֥וֹם יֶהְגּֽוּ"
    },
    {
      "verse": "יד",
      "text": "וַֽאֲנִ֣י כְ֭חֵרֵשׁ לֹ֣א אֶשְׁמָ֑ע וּ֝כְאִלֵּ֗ם לֹ֣א יִפְתַּח־פִּֽיו"
    },
    {
      "verse": "טו",
      "text": "וָֽאֱהִ֗י כְּ֭אִישׁ אֲשֶׁ֣ר לֹֽא־שֹׁמֵ֑עַ וְאֵ֥ין בְּ֝פִ֗יו תּֽוֹכָחֽוֹת"
    },
    {
      "verse": "טז",
      "text": "כִּֽי־לְךָ֣ יְהוָ֣ה הוֹחָ֑לְתִּי אַתָּ֥ה תַֽ֝עֲנֶ֗ה אֲדֹנָ֥י אֱלֹהָֽי"
    },
    {
      "verse": "יז",
      "text": "כִּֽי־אָ֭מַרְתִּי פֶּן־יִשְׂמְחוּ־לִ֑י בְּמ֥וֹט רַ֝גְלִ֗י עָלַ֥י הִגְדִּֽילוּ"
    },
    {
      "verse": "יח",
      "text": "כִּֽי־אֲ֭נִי לְצֶ֣לַע נָכ֑וֹן וּמַכְאוֹבִ֖י נֶגְדִּ֣י תָמִֽיד"
    },
    {
      "verse": "יט",
      "text": "כִּֽי־עֲוֺנִ֥י אַגִּ֑יד אֶ֝דְאַ֗ג מֵ֖חַטָּאתִֽי"
    },
    {
      "verse": "כ",
      "text": "וְֽ֭אֹיְבַי חַיִּ֣ים עָצֵ֑מוּ וְרַבּ֖וּ שֹֽׂנְאַ֣י שָֽׁקֶר"
    },
    {
      "verse": "כא",
      "text": "וּמְשַׁלְּמֵ֣י רָ֭עָה תַּ֣חַת טוֹבָ֑ה יִ֝שְׂטְנ֗וּנִי תַּ֣חַת רדופי־ <span class=\"qri\">רָֽדְפִי־</span> טֽוֹב"
    },
    {
      "verse": "כב",
      "text": "אַל־תַּֽעַזְבֵ֥נִי יְהוָ֑ה אֱ֝לֹהַ֗י אַל־תִּרְחַ֥ק מִמֶּֽנִּי"
    },
    {
      "verse": "כג",
      "text": "ח֥וּשָׁה לְעֶזְרָתִ֑י אֲ֝דֹנָ֗י תְּשֽׁוּעָתִֽי"
    }
  ],
  "perk": "לח"
}