{
  "header": "<h1>תהילים פרק כט</h1>",
  "verses": [
    "<b>א</b>",
    " מִזְמ֗וֹר לְדָ֫וִ֥ד &nbsp;&nbsp; הָב֣וּ לַֽ֭יהוָה בְּנֵ֣י אֵלִ֑ים הָב֥וּ לַֽ֝יהוָ֗ה כָּב֥וֹד וָעֹֽז׃",
    "<br>",
    "<a name=\"2\"> </a>",
    "<b>ב</b>",
    " הָב֣וּ לַֽ֭יהוָה כְּב֣וֹד שְׁמ֑וֹ &nbsp;&nbsp; הִשְׁתַּֽחֲו֥וּ לַֽ֝יהוָ֗ה בְּהַדְרַת־קֹֽדֶשׁ׃",
    "<br>",
    "<a name=\"3\"> </a>",
    "<b>ג</b>",
    " ק֥וֹל יְהוָ֗ה &nbsp;&nbsp; עַל־הַ֫מָּ֥יִם",
    "<br>",
    "אֵֽל־הַכָּב֥וֹד הִרְעִ֑ים &nbsp;&nbsp; יְ֝הוָ֗ה עַל־מַ֥יִם רַבִּֽים׃",
    "<br>",
    "<a name=\"4\"> </a>",
    "<b>ד</b>",
    " קוֹל־יְהוָ֥ה בַּכֹּ֑חַ &nbsp;&nbsp; ק֥וֹל יְ֝הוָ֗ה בֶּֽהָדָֽר׃",
    "<br>",
    "<a name=\"5\"> </a>",
    "<b>ה</b>",
    " ק֣וֹל יְ֭הוָה שֹׁבֵ֣ר אֲרָזִ֑ים &nbsp;&nbsp; וַיְשַׁבֵּ֥ר יְ֝הוָ֗ה אֶת־אַרְזֵ֥י הַלְּבָנֽוֹן׃",
    "<br>",
    "<a name=\"6\"> </a>",
    "<b>ו</b>",
    " וַיַּרְקִידֵ֥ם כְּמוֹ־עֵ֑גֶל &nbsp;&nbsp; לְבָנ֥וֹן וְ֝שִׂרְיֹ֗ן כְּמ֣וֹ בֶן־רְאֵמִֽים׃",
    "<br>",
    "<a name=\"7\"> </a>",
    "<b>ז</b>",
    " קוֹל־יְהוָ֥ה חֹצֵ֗ב &nbsp;&nbsp; לַֽהֲב֥וֹת אֵֽשׁ׃",
    "<br>",
    "<a name=\"8\"> </a>",
    "<b>ח</b>",
    " ק֣וֹל יְ֭הוָה יָחִ֣יל מִדְבָּ֑ר &nbsp;&nbsp; יָחִ֥יל יְ֝הוָ֗ה מִדְבַּ֥ר קָדֵֽשׁ׃",
    "<br>",
    "<a name=\"9\"> </a>",
    "<b>ט</b>",
    " ק֤וֹל יְהוָ֨ה&nbsp;׀ יְחוֹלֵ֣ל אַיָּלוֹת֮ &nbsp;&nbsp; וַֽיֶּחֱשֹׂ֪ף יְעָ֫ר֥וֹת",
    "<br>",
    "וּבְהֵֽיכָל֑וֹ &nbsp;&nbsp; כֻּ֝לּ֗וֹ אֹמֵ֥ר כָּבֽוֹד׃",
    "<br>",
    "<a name=\"10\"> </a>",
    "<b>י</b>",
    " יְ֭הוָה לַמַּבּ֣וּל יָשָׁ֑ב &nbsp;&nbsp; וַיֵּ֥שֶׁב יְ֝הוָ֗ה מֶ֣לֶךְ לְעוֹלָֽם׃",
    "<br>",
    "<a name=\"11\"> </a>",
    "<b>יא</b>",
    " יְֽהוָ֗ה עֹ֭ז לְעַמּ֣וֹ יִתֵּ֑ן &nbsp;&nbsp; יְהוָ֓ה&nbsp;׀ יְבָרֵ֖ךְ אֶת־עַמּ֣וֹ בַשָּׁלֽוֹם׃"
  ],
  "lines": [
    {
      "verse": "א",
      "text": "מִזְמ֗וֹר לְדָ֫וִ֥ד הָב֣וּ לַֽ֭יהוָה בְּנֵ֣י אֵלִ֑ים הָב֥וּ לַֽ֝יהוָ֗ה כָּב֥וֹד וָעֹֽז"
    },
    {
      "verse": "ב",
      "text": "הָב֣וּ לַֽ֭יהוָה כְּב֣וֹד שְׁמ֑וֹ הִשְׁתַּֽחֲו֥וּ לַֽ֝יהוָ֗ה בְּהַדְרַת־קֹֽדֶשׁ"
    },
    {
      "verse": "ג",
      "text": "ק֥וֹל יְהוָ֗ה עַל־הַ֫מָּ֥יִם אֵֽל־הַכָּב֥וֹד הִרְעִ֑ים יְ֝הוָ֗ה עַל־מַ֥יִם רַבִּֽים"
    },
    {
      "verse": "ד",
      "text": "קוֹל־יְהוָ֥ה בַּכֹּ֑חַ ק֥וֹל יְ֝הוָ֗ה בֶּֽהָדָֽר"
    },
    {
      "verse": "ה",
      "text": "ק֣וֹל יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר יְ֝הוָ֗ה אֶת־אַרְזֵ֥י הַלְּבָנֽוֹן"
    },
    {
      "verse": "ו",
      "text": "וַיַּרְקִידֵ֥ם כְּמוֹ־עֵ֑גֶל לְבָנ֥וֹן וְ֝שִׂרְיֹ֗ן כְּמ֣וֹ בֶן־רְאֵמִֽים"
    },
    {
      "verse": "ז",
      "text": "קוֹל־יְהוָ֥ה חֹצֵ֗ב לַֽהֲב֥וֹת אֵֽשׁ"
    },
    {
      "verse": "ח",
      "text": "ק֣וֹל יְ֭הוָה יָחִ֣יל מִדְבָּ֑ר יָחִ֥יל יְ֝הוָ֗ה מִדְבַּ֥ר קָדֵֽשׁ"
    },
    {
      "verse": "ט",
      "text": "ק֤וֹל יְהוָ֨ה ׀ יְחוֹלֵ֣ל אַיָּלוֹת֮ וַֽיֶּחֱשֹׂ֪ף יְעָ֫ר֥וֹת וּבְהֵֽיכָל֑וֹ כֻּ֝לּ֗וֹ אֹמֵ֥ר כָּבֽוֹד"
    },
    {
      "verse": "י",
      "text": "יְ֭הוָה לַמַּבּ֣וּל יָשָׁ֑ב וַיֵּ֥שֶׁב יְ֝הוָ֗ה מֶ֣לֶךְ לְעוֹלָֽם"
    },
    {
      "verse": "יא",
      "text": "יְֽהוָ֗ה עֹ֭ז לְעַמּ֣וֹ יִתֵּ֑ן יְהוָ֓ה ׀ יְבָרֵ֖ךְ אֶת־עַמּ֣וֹ בַשָּׁלֽוֹם"
    }
  ],
  "perk": "כט"
}